Antoni Rozwadowski herbu Trąby (ur. ok. 1697 – zm. w 1772 roku) – kasztelan halicki w latach 1746-1771, chorąży halicki w latach 1744-1746, stolnik halicki w latach 1735-1744, starosta karaczkowski ok. 1724 roku.

Marszałek sejmiku gospodarczego  ziemi halickiej w 1718 roku, marszałek halickiego sejmiku relacyjnego w 1721 roku. Poseł ziemi halickiej na sejmy lat: 1728, 1729, 1732 elekcyjny 1733 roku, sejm 1738 roku, poseł podolski na sejm 1740 roku.. W 1745 roku był deputatem ziemi halickiej do Trybunału Głównego Koronnego.

Bibliografia == 

Porządek na Seymie Walnym elekcyi między Warszawą a Wolą dnia 25 Sierpnia roku Pańskiego 1733 postanowiony ; Actum in Curia Regia Varsaviensi 1733 sub tempus moderni interregni, feria tertia in crastino festi S. Matthaei Apostoli et Evangelistae anno Domini 1733, s. 53.
Wiesław Bondyra, Reprezentacja sejmowa Rusi Czerwonej w czasach saskich, Lublin 2005, s. 180-181.




















