Dornier Do Y - niemiecki samolot wojskowy zaprojektowany w zakładach Dornier Flugzeugwerke w latach 30. XX wieku. Cztery maszyny używane były przez Królewskie Jugosłowiańskie Siły Powietrzne.

Historia
Dornier Do Y był drugim, po Dornier Do P, bombowcem zaprojektowanym w zakładach Dornier Flugzeugwerke.  Samolot miał bardzo zbliżoną konstrukcję do jego poprzednika, ale w odróżnieniu od niego miał tylko trzy, a nie cztery silniki (po jednym w każdym skrzydle i jednym w gondoli nad kadłubem).  Samolot miał konstrukcję prawie całkowicie metalową, skrzydło w układzie górnopłata i stałe, niechowane podwozie klasyczne z kołem ogonowym.

Pierwszy lot maszyny odbył się 17 października 1931.  Samolot odbył bardzo długi program testowy przeprowadzony przez Departament Awiacji Reichswehry i został odrzucony jako nieodpowiedni do stawianych przed nim zadań.

W późniejszym czasie kilka maszyn tego typu zostało sprzedanych do Jugosławii gdzie służyły w tamtejszych siłach powietrznych.



Bibliografia
Linki zewnętrzne
[dostęp 03.03.2011]
[dostęp 03.03.2011]







