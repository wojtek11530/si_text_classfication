
Tumbaga – nazwa nadana przez Hiszpanów stopowi złota i miedzi, używanemu przez złotników kultur prekolumbijskich Ameryki Południowej.

Stop ten zawierał różne proporcje składników w zależności od efektu i koloru, jaki chciano uzyskać. Był używany do wytwarzania różnych przedmiotów ceremonialnych i ozdób. Wykorzystywano go w sztuce złotnicze kultur, w których sztuka ta znalazła się na wysokim poziomie, takich jak Mochica, Chimú, Quimbaya, Tairona czy Tolita z terenów współczesnego Peru, Kolumbii i Ekwadoru.

Bibliografia
Praca zbiorowa, Encyklopedia sztuki starożytnej, WaiF i Wydawnictwo Naukowe PWN, Warszawa 1998, s. 491, 555. ISBN 83-01-12466-0 (PWN), ISBN 83-221-0684-X (WaiF).
