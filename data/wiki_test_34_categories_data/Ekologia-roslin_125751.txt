Apomiksja – typ rozmnażania, w którym osobniki potomne tworzone są z jednej komórki bez udziału procesów płciowych. Wyróżnia się dwa typy apomiksji:
partenogeneza, czyli dzieworództwo – powstawanie zarodka z komórki jajowej bez zapłodnienia. Występuje częściej u zwierząt. U roślin jest wielką rzadkością. Znane są pojedyncze przypadki powstawania w ten sposób  haploidalnych roślin pszenicy, tytoniu, kukurydzy i kilku innych,
apogamia – bezpłciowe powstawanie zarodka z synergidy lub innej komórki woreczka zalążkowego. Występuje tylko u roślin i jest dość częsta. Powstałe zarodki mogą być haploidami, gdy powstały z komórek woreczka zalążkowego mających po n chromosomów, lub diploidami, gdy powstały z komórek woreczka zalążkowego, u których mejoza nie doszła do skutku.
Wyróżni się apomiksję fakultatywną oraz obligatoryjną.



Zobacz też
androgeneza
diplosporia
aposporia
embrionia przybyszowa
embrionia nucellarna
embrionia integumentalna
poliembrionia
apogamia


