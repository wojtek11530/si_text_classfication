 – fikcyjna postać z anime Neon Genesis Evangelion. Jest jednym z wielu pracowników NERV-u, podobnie jak inne czołowe postaci Evangeliona ma rozchwianą osobowość i niejednoznaczny, często nieprzewidywalny charakter. 

Urodziła się w 8 grudnia 1986 roku. Brała udział w pechowej ekspedycji na biegun, którą prowadził jej ojciec, doktor Katsuragi.

Misato jest, wbrew pozorom, osobą wyjątkowo opiekuńczą i ciepłą. Zabiera Shinjiego do siebie, ponieważ nie chce, by chłopak mieszkał sam. Pilotów evangelionów, którymi się opiekuje, traktuje w pewnym sensie jak własne dzieci, dlatego jest zdecydowanie przeciwna poświęcaniu ich „dla dobra sprawy”, do czego zdolna jest np. Ritsuko. Jest w dużym stopniu nieprzygotowana do dorosłego życia, co objawia się poprzez jej bałaganiarstwo i często dziecinne zachowaniem (w anime musi się upić, by wyznać Kajiemu, dlaczego od niego odeszła), poza tym niezbyt dobrze gotuje, jednak zdaje się tym nie przejmować i często można ją zobaczyć popijającą piwo Yebisu. Oprócz Shinjiego i Asuki w jej domu w Tokio-3 mieszka też Pen-Pen, zmodyfikowany pingwin, który zadomowił się w lodówce. Misato jest do niego bardzo przywiązana.

Misato w latach swojej młodości był związana z Kajim, a chociaż się do tego nie przyznawała, bardzo przypominał on jej ojca. 

Życie Misato kończy się najprawdopodobniej tak samo tragicznie, jak życie większości bohaterów mangi i anime, chociaż nie możemy być tego pewni, choćby ze względu na Projekt Dopełnienia Ludzkości.




