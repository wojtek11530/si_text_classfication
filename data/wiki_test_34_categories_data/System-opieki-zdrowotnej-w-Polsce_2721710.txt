
Specjalistyczny Szpital Kliniczny Uniwersytetu Medycznego im. Karola Marcinkowskiego w Poznaniu – nieistniejący szpital kliniczny, który rozpoczął działalność 2 stycznia 2012 roku. Z początkiem 2013 roku został połączony z Szpitalem Klinicznym im. Heliodora Święcickiego.

Historia
Szpital powstał w wyniku połączenia przejętego przez Uniwersytet Medyczny w Poznaniu od MON 111 Szpitala Wojskowego z Centrum Klinik Stomatologicznych. Szpital znajdował się w dwóch budynkach. Oddziały szpitalne zajmowały gmach dawnego Hotelu Polonia przy ul. Grunwaldzkiej, podczas gdy kliniki i katedry stomatologiczne zajmowały Collegium Stomatologicum przy ul. Bukowskiej.

Z powodu negatywnych wyników finansowych początkiem 2013 roku został połączony z Samodzielnym Publicznym Szpitalem Klinicznym nr 2 im. Heliodora Święcickiego. 





