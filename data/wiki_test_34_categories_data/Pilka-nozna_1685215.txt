Emmanuel Augusto Nery znany jako Nery (ur.25 grudnia 1892 w Rio de Janeiro - zm. 5 listopada 1927 w Rio de Janeiro) - piłkarz brazylijski grający podczas kariery piłkarskiej na pozycji środkowego obrońcy.

Nery karierę piłkarską rozpoczął w 1910 roku w klubie Fluminense Rio de Janeiro, w którym grał do 1911 roku. W 1912 przeszedł do lokalnego rywala Flamengo Rio de Janeiro, w którym grał do końca kariery, którą zakończył w 1919 roku. Największymi sukcesami w karierze klubowej Nery'ego było dwukrotne zdobycie mistrzostwa Stanu Rio de Janeiro - Campeonato Carioca w 1911 z Fluminense i 1914 z Flamengo.

W 1914 Nery zagrał w pierwszych oficjalnych meczach reprezentacji Brazylii, 21 lipca z Exeter City oraz 20 września międzypaństwowym z Argentyną. W tym samym roku zdobył z reprezentacją Brazylii z Puchar Roca.

Jako piłkarz Flamengo wziął udział w turnieju Copa América 1916, czyli pierwszych w dziejach oficjalnych mistrzostwach kontynentalnych. Brazylia zajęła trzecie miejsce, a Nery zagrał we wszystkich trzech meczach - z Chile, Argentyną i Urugwajem. 

Łącznie w reprezentacji rozegrał w latach 1914-1917 6 spotkań (9 jeśli liczyć mecze z drużynami klubowymi).


Źródło
Miniencyklopedia Piłka Nożna nr 1/2004, roz. Historia meczów reprezentacji Brazylii 1914-2004, cz.1 (1914-1929), Oficyna wydawnicza ATUT, Wrocław 2004, ISSN 1644-8189, str. 63-64

Linki zewnętrzne
