Aminofenazon, amidopiryna – organiczny związek chemiczny, niesteroidowy lek przeciwzapalny z grupy pochodnych pirazolonów o budowie chemicznej zbliżonej do metamizolu, wprowadzony do lecznictwa w 1896 roku. Po raz pierwszy zsyntetyzowany przez Friedricha Stolza w 1893 roku. Ostatnia polska monografia surowca farmaceutycznego znajduje się w Farmakopei Polskiej IV.

Właściwości
Biały, bezwonny proszek o nieco gorzkim, lecz słabym smaku. Działa przeciwbólowo, przeciwgorączkowo – silniej od soli sodowej metamizolu (pyralginy), słabo przeciwzapalnie, przeciwreumatycznie, przeciwwysiękowo i bardzo słabo uspokajająco. Rozszerza naczynia krwionośne mózgu.

Działania niepożądane
Silnie toksyczny, uszkadza wątrobę, nerki oraz szpik kostny wywołując leukopenię i agranulocytozę. Obecnie wycofywany.

Dawkowanie
Podawany doustnie w dawce 300–500&nbsp;mg 2–3 razy dziennie. Najwyższa dawka dzienna wynosi 1500&nbsp;mg.

Preparaty
Polska
Spośród wielu preparatów zawierających aminofenazon dostępnych dawniej w Polsce ostatnio dostępnymi były:
Pyramidonum subst. do receptury aptecznej – 200 g oraz tabl. 0,1 g ; 0,3 g i czopki 0,1 g
Pabialgin subst. do receptury aptecznej – 100 g ; 500 g oraz tabl. 0,25 g, czopki 0,25 g ; 0,5 g oraz ampułki z roztw. do wstrzyknięć 0,5 g/2 ml
Veramid subst. do receptury aptecznej 20 g oraz tabl. 0,4 g (preparat stanowił połączenie aminofenazonu z weronalem, czyli kwasem dietylobarbiturowym).
Produkcja produktów leczniczych Pyramidonum tabl., czopki ; Pabialgin tabl., czopki oraz amp.; Veramid tabl.'' oraz surowców farmaceutycznych do receptury aptecznej Pabialginum subst., Pyramidonum subst. oraz Veramid subst.'' została zakończona i wg informacji wytwórców nie będzie kontynuowana.

Świat
Aminophenazonum subst. do receptury aptecznej – A.C.E.F. Sp.a. – Włochy
Demalgon tabl.'' (0,27 g aminofenazonu + 0,18 g karbromalu) – Extractum Pharma Rt. – Węgry
Dolor tabl.'' (0,15 g aminofenazonu + 0,15 g fenacetyny + 0,01 g dioniny – Extractum Pharma Rt. – Węgry



Bibliografia
Informacja o zakończeniu produkcji – Pabianickie Zakłady Farmaceutycze Polfa, Glaxo SmithKline Poznań, Warszawskie Zakłady Farmaceutyczne Polfa
Urzędowy Wykaz Produktów Leczniczych i Materiałów Medycznych. Preparaty nie są już ujęte w aktualnie obowiązującym wydaniu (2009 r.)
Poradnik Terapeutyczny, red. Piotr Kubikowski, wyd. II – PZWL 1969 r., wyd. III – PZWL 1975 r.
Vademecum Polfa – wyd. IV – PZWL 1972 r.
Farmakopea Polska III – 1954 r.
Farmakopea Polska IV, t. 1 – 1965 r.







