Polfa Tarchomin – polskie przedsiębiorstwo farmaceutyczne mające swą siedzibę w Warszawie. Obecnie jest jednym z największych przedsiębiorstw farmaceutycznych w Polsce, największym wytwórcą antybiotyków, producentem insuliny oraz leków anksjolitycznych, takich jak Estazolam, Klonazepam.

Historia przedsiębiorstwa sięga roku 1823, kiedy to w podwarszawskiej wsi Tarchomin, powstała Fabryka Płodów Chemicznych, a z niej Przemysłowo-Handlowe Zakłady Chemiczne "Ludwik Spiess i Syn" SA w Warszawie istniejące do 1944 r..





