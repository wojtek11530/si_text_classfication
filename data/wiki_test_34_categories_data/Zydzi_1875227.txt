Józef Grabowski (ur. 11 maja 1911 w Poznaniu, zm. 1943) – polski chazan.

Biografia

Urodził się w Poznaniu w rodzinie żydowskiej. Na kantora kształcił się w Norymberdze. Przez wiele lat był chazanem w Gliwicach. 

Aresztowany podczas nocy kryształowej i osadzony w obozie w Buchenwaldzie. Przy pomocy brata z Kopenhagi został zwolniony z obozu, wyjechał do Norwegii i został kantorem w synagodze w Trondheim. 

W październiku 1942 aresztowany przez niemieckie władze okupacyjne i zesłany do obozu Falstad na północ od Trondheim. Następnie przetransportowany do obozu zagłady w okupowanej Polsce, gdzie zmarł w 1943.

Linki zewnętrzne
na stronie poznan.jewish.org.pl







