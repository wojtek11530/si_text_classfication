Leszek Polony (ur. 1946) – muzykolog, teoretyk muzyki i krytyk muzyczny.

W 1970 ukończył teorię muzyki w Państwowej Wyższej Szkole Muzycznej w Krakowie (obecnie Akademia Muzyczna w Krakowie). Doktoryzował się w 1981 roku w Warszawie (rozprawa Program literacki, ekspresja i symbol w muzyce symfonicznej M. Karłowicza), habilitację uzyskał w 1992 roku w Instytucie Sztuki PAN (rozprawa Polski kształt sporu o istotę muzyki (główne tendencje w polskiej myśli muzyczno-estetycznej od Oświecenia po współczesność).

W latach 1991–1994 redaktor naczelny, 1995–1999 dyrektor i redaktor naczelny, od 2001 prezes Polskiego Wydawnictwa Muzycznego.

Od 1987 kierownik Katedry Teorii Muzyki i Kształcenia Słuchu macierzystej uczelni, od 1993 roku jej profesor.

Dorobek naukowy liczy blisko 60 artykułów oraz 5 książek. Jest bratankiem aktorki Anny Polony.



Bibliografia
