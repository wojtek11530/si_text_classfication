
Teleskop kosmiczny – teleskop wyniesiony w przestrzeń kosmiczną w celu zwiększenia precyzji lub umożliwienia obserwacji w zakresie widma promieniowania zatrzymywanego przez atmosferę Ziemi. Ze względu na umiejscowienie można teleskopy te podzielić na:
orbitalne (zaletą jest bliskość i związana z tym możliwość serwisowania przez załogi promów kosmicznych),
słoneczne - orbitujące wokół Słońca,
w punkcie Lagrange'a - obracające się wokół Słońca z taką samą prędkością kątową jak Ziemia,
na powierzchni niewielkiego ciała niebieskiego pozbawionego atmosfery, np. Księżyca (dotychczas taki teleskop nie powstał).
 
Masa i rozmiary teleskopów kosmicznych są ograniczone z powodu możliwości transportowych i finansowych, ponadto ich serwisowanie jest równie kosztowne i skomplikowane lub wręcz niemożliwe. 

Eksploatowane i planowane największe teleskopy kosmiczne



