Wilczy Potok (niem. Gifseifen) – potok górski w Sudetach Zachodnich, w Karkonoszach, w woj. dolnośląskim.

Górski potok o długości około 1,9 km należący do zlewiska Morza Bałtyckiego, lewy dopływ Łomniczki. W części źródliskowej składa się z kilku potoczków, wypływających wachlarzowato z zalesionego północno-wschodniego zbocza Kopy w Karkonoszach, z których najdłuższy wypływa ze źródła na wysokości około 920 m n.p.m. Potok w górnym biegu płynie stromą, zalesioną, rozległą i płytką doliną, położoną na terenie Karkonoskiego Parku Narodowego, w dolnym biegu płynie skrajem lasu regla dolnego w kierunku Łomniczki, do której wpada na wysokości ok. 650 m n.p.m. w okolicy południowo-zachodnich obrzeży Karpacza. Zasadniczy kierunek biegu potoku jest północno-wschodni. Potok nieuregulowany o wartkim prądzie wody, w okresach wzmożonych opadów i wiosennych roztopów.

Turystyka
Potok przecinają dwa szlaki turystyczne:
w dolnym biegu  zielony - prowadzący Karpacza na Przełęcz Okraj
w górnym biegu  czerwony - prowadzący z Karpacza przez schronisko „Nad Łomniczką” do schroniska "Dom Śląski" na Przełęczy pod Śnieżką

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



