Agata Passent (ur. 4 lutego 1973 w Warszawie) – polska felietonistka i dziennikarka.

Ukończyła germanistykę na Uniwersytecie Warszawskim; studiowała także na  Uniwersytecie Harvarda. Pisze felietony do "Twojego Stylu" (stała współpraca od 1997) oraz "Twojego Dziecka". Współpracuje z Radiem PiN, na którego antenie wygłaszała cotygodniowe felietony pt. "Stacja Warszawa". Felietony powstawały w latach 2005–2006.  

Jest założycielką i prezesem Fundacji Okularnicy im. Agnieszki Osieckiej, która zajmuje się opieką nad dorobkiem poetki, między innymi organizuje konkurs na interpretację jej piosenek pt. Pamiętajmy o Osieckiej. Wraz z Janem Borkowskim redaguje 14-tomowy Wielki śpiewnik Agnieszki Osieckiej.

Życie prywatne
Jest córką Agnieszki Osieckiej i Daniela Passenta. Ma syna Jakuba z byłym partnerem fotografem Wojciechem Wieteską. Obecnie jest małżonką pisarza Wojciecha Kuczoka. Mieszka w Warszawie. Jest członkinią Gminy Wyznaniowej Żydowskiej w Warszawie, jednak z pochodzeniem żydowskim utożsamia się wyłącznie w sensie historycznym.

Książki
Miastówka (2002, zbiór felietonów)
Olbiński i opera ''(2003)
Jest fantastycznie (2004, zbiór felietonów)
Pałac wiecznie żywy (Long live the Palace!''; 2004, o PKiN)
Stacja Warszawa (2007, zbiór felietonów dla Radia PIN)
Dziecko? O matko! ''(2011, zbiór felietonów o macierzyństwie i wychowaniu)
Kto to pani zrobił? ''(2014, zbiór felietonów).



Linki zewnętrzne
