Odra 1003''' - tranzystorowy komputer drugiej generacji skonstruowany i produkowany w Zakładach Elektronicznych Elwro od 1964 roku (skonstruowany w 1963 roku). 
Komputer przeznaczony był do obliczeń naukowo-technicznych i sterowania procesami technologicznymi. Jej następcą była Odra 1013.

Była pierwszą Odrą produkowaną seryjnie. Poprzednie modele (1001 i 1002) nie uzyskały zadowalającej niezawodności. Niezawodność Odry 1003 zwiększono przez selekcję i starzenie elementów oraz dokładną kontrolę pakietów.


Dane techniczne
typ: komputer szeregowy II generacji zbudowany na krajowych germanowych tranzystorach stopowych (pakiety na jednostronnej płytce drukowanej ze złączem krawędziowym o wymiarach 135x85 mm)
organizacja:
komputer 1+1 adresowy
arytmetyka binarna, kod uzupełnień do dwóch
długość słowa maszynowego: 39 bitów
języki programowania: JAS, MOST 1
pamięć operacyjna: bębnowa o pojemności 8192 słów
podstawowa częstotliwość zegara: 250 kHz
szybkość liczenia: 500 dodawań na sekundę
zasilanie: 3 X 380 V 50 Hz 700 VA
jednostka centralna:
wymiary: 640 x 1300 X 1600 mm
waga: 400 kg
technologia: germanowe tranzystory stopowe (TG2, TG70), pakiety na jednostronnej płytce drukowanej ze złączem krawędziowym o wymiarach 135x85 mm
koszt 1 mln operacji: 49 zł (wg cen z 1976 r.).

Produkcja
1963 r. - 2 szt.
1964 r. - 8 szt.
1965 r. - 32 szt.

Zachowana
Muzeum Techniki w Warszawie.





