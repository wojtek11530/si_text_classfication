
Hyperpyron (gr. ύπέρπυρον, νόμισμα ύπέρπυρον nomisma hyperpyron) – złota moneta wybijana w Bizancjum od XI wieku. 

Wprowadzona reformą monetarną Aleksego I Komnena w 1092 r. dla zastąpienia zupełnie zdewaluowanego solida. Nazwa jej dosłownie oznaczała „nadzwyczaj czysty”, odnosząc się do złota wysokiej próby, a normatywna waga wynosiła 4,45 g. Początkowo miała równowartość 3 asprów z elektronu (białego złota) i 48 asprów bilonowych (względnie srebrnych). Mimo stopniowego spadku wartości, emitowana aż do połowy XIV w., a następnie używana jeszcze jako moneta obrachunkowa. Później w Bizancjum chętnie zastępowano ją złotym dukatem weneckim.

Zobacz też
Bizant
Skyfat

Bibliografia
