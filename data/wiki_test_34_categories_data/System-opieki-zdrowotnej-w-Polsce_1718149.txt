Janina Władysława Okrągły z domu Capiga (ur. 27 czerwca 1955 w Sosnowcu) – polska polityk, samorządowiec, lekarka, od 2009 posłanka VI i VII kadencji.

Życiorys
Ukończyła studia na Wydziale Lekarskim Śląskiej Akademii Medycznej w Katowicach.

Pracuje jako lekarz internista. Została dyrektorem ds. lecznictwa i wiceprezesem spółki akcyjnej "Optima Medycyna" prowadzącej placówkę medyczną. Od 1998 do 2009 przez trzy kadencje zasiadała w radzie powiatu prudnickiego.

W wyborach parlamentarnych w 2007 startowała do Sejmu w okręgu opolskim, uzyskując 5176 głosów. Mandat posła na Sejm VI kadencji objęła 24 czerwca 2009 w miejsce Danuty Jazłowieckiej, która została wybrana do Parlamentu Europejskiego. W wyborach w 2011 z powodzeniem ubiegała się o reelekcję, dostała 11&nbsp;418 głosów.

Jest żoną Jarosława Okrągłego, wiceministra łączności w rządzie Jerzego Buzka z rekomendacji UW.



Bibliografia
Linki zewnętrzne
