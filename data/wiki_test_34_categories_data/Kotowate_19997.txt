Chaus, kot błotny, kot bagienny, kot trzcinowy (Felis chaus) – gatunek drapieżnego ssaka z rodziny kotowatych. Występuje od dolnego Egiptu po Indie, Nepal, Cejlon i Półwysep Indochiński. Opisany w 1777 roku. Spokrewniony ze żbikiem. Jeden z dwóch kotów (obok kota nubijskiego) znanych z egipskich malowideł; chaus był przez Egipcjan używany do polowania na ptaki.
Długość ciała bez ogona: 56-94 cm
Długość ogona: 20-31 cm
Masa ciała: 4,5-12 kg
Wysokość w kłębie: 40-50 cm
Ubarwienie: Na rozległym obszarze występuje w 9 podgatunkach, czy rasach geograficznych, różniących się ubarwieniem, długością sierści i wielkością. Zazwyczaj jest to kot o płowym (czasem rudawym lub rudobrązowym) ubarwieniu, uszy z krótkimi pędzelkami (jak u rysia). Ogon czarno zakończony, puszysty, z wyraźnymi pierścieniami. Pysk przypomina kota domowego.
Pożywienie: gryzonie(głównie), zające, płazy, robaki, ptaki, węże, jaszczurki, ryby.
Dojrzałość płciowa: 1,5 - 2 lata
Rozród: ciąża trwa około 66 dni, w miocie jest 3-5 młodych. Podczas rui samce wydają charakterystyczny dźwięk podobny do szczekania psa. Jest to jeden z niewielu gatunków kotów, u których samiec opiekuje się młodymi.
Ochrona: Tępiony ze względu na ładne futro; na jedno damskie okrycie trzeba 12 skórek tego kota.
Długość życia

Średnia długość życia to 14 lat.

Znaczenie gospodarcze

Polowanie na koty błotne jest zabronione w: Bangladeszu, Chinach, Indiach, Izraelu, Pakistanie, Tadżykistanie, Tajlandii i Turcji, nastomiast dozwolone jest w takich krajach jak: Bhutan, Gruzja, Laos, Liban, Nepal, Sri Lanka i Wietnam, status chausów jest niejasny w: Afganistanie, Armenii, Azerbejdżanie, Kambodży, Egipcie, Iranie, Iraku, Kazachstanie, Syrii, Turkmenistanie i Uzbekistanie.

Zasięg występowania

Koty błotne są spotykane od poziomu morza aż po wysokość 2400 m n.p.m. w Himalajach.
Inne
Koty błotne potrafią nurkować(wykorzystują tę zdolność w celu złapania ryby bądź ucieczki przed psami, ludźmi). Nie boją się ludzi i często osiedlają w pobliżu ich siedzib.
Podgatunki
Felis chaus chaus - Iran, Pakistan, Afganistan, środkowa Azja
Felis chaus affinis - Wietnam, Laos, Kambodża, Junnan, Himalaje
Felis chaus fulvidina - Tajlandia, Mjanma
Felis chaus furax - Irak, Syria
Felis chaus kelaarti - południowe Indie, Sri Lanka
Felis chaus kutas - środkowe Indie, Bangladesz
Felis chaus maimanah
Felis chaus nilotica - Egipt
Felis chaus oxiana - południowo-zachodnia Rosja
Felis chaus prateri - zachodnie Indie




