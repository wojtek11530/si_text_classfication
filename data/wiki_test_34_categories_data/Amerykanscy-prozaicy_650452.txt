Ross Macdonald, właśc. Kenneth Millar (ur. 13 grudnia 1915 w Los Gatos, zm. 11 lipca 1983 w Santa Barbara) – amerykański pisarz pochodzenia kanadyjskiego, autor powieści kryminalnych, twórca postaci prywatnego detektywa Lew Archera.

Biografia
Urodził się jako Kenneth Millar w Kalifornii, jednak wychowywał się w Kanadzie, skąd pochodzili jego rodzice. W 1938 ożenił się z Margaret Sturm, koleżanką z liceum, później także autorką kryminałów. W czasie II wojny światowej służył w armii amerykańskiej, a po jej zakończeniu osiadł w Santa Barbara w Kalifornii.

Wczesne powieści publikował pod własnym nazwiskiem, pisał także do magazynów kryminalnych. Używał pseudonimów: John Macdonald, John Ross Macdonald i Ross Macdonald, aby uniknąć pomyłek z twórczością swojej żony.

Pierwszą powieścią w której pojawia się Lew Archer jest Ruchomy cel z 1949. Łącznie cykl liczy 18 pozycji, dzięki niemu Macdonald bywa porównywany z mistrzem czarnego kryminału Raymondem Chandlerem.

Na podstawie powieści Macdonalda powstały filmy: Ruchomy cel (Harper) w 1966 oraz Zdradliwa toń (The Drowning Pool) w 1975, z Paulem Newmanem w roli głównej.

Miejscem akcji powieści bywają nieistniejące miejscowości, np. Santa Teresa i Pacific Point.

Cykl z Archerem
Powieści
Ruchomy cel (The Moving Target, 1949), tłum. Zofia Zinserling
Zdradliwa toń (The Drowning Pool, 1950), tłum. Marek Fedyszak 
The Way Some People Die (1951)
Uśmiech śmierci (The Ivory Grin, 1952), tłum. Wiesław Horabik
Odszukać ofiarę (Find a Victim, 1954), tłum. Piotr Cieplak
Okrutne wybrzeże (The Barbarous Coast (1956), tłum. Grzegorz Kołodziejczyk
Potępieni (The Doomsters 1958)
Sprawa Galtona (The Galton Case, 1959)
Kobiety Wycherly'ego (The Wycherly Woman, 1961), tłum. Michał Ronikier
Pasiasty karawan (The Zebra-Striped Hearse, 1962), tłum. Jadwiga Olędzka
Chłód (The Chill, 1964), tłum. Paweł Korombel
Z tamtej strony dolara (The Far Side of the Dollar, 1965), tłum. Kalina Wojciechowska
Lewe pieniądze (Black Money, 1966)
Śmiertelny wróg (The Instant Enemy, 1968)
Pożegnalne spojrzenie (The Goodbye Look, 1969), tłum. Robert Ginalski 
Człowiek pogrzebany (The Underground Man, 1971)
Śpiąca królewna (Sleeping Beauty 1973)
Błękitny młoteczek (The Blue Hammer 1976), tłum. Michał Ronikier
Opowiadania
The Name is Archer (1955)
Lew Archer: Private Investigator (1977) – zbiór złożony z The Name is Archer i dwóch innych opowiadań
Strangers in Town (2001)







