Fiat Tempra – samochód osobowy produkowany we Włoszech w latach 1990-1996. Bazował na płycie podłogowej Fiata Tipo należącego do klasy kompaktowej. Odmiana kombi nosiła nazwę Fiat Tempra Station Wagon.

Historia modelu
Należy do rodziny Fiata Tipo. Model ten był produkowany w latach 1990-1995, a odmiana Station Wagon (kombi) do 1996 we Włoszech, a następnie w latach 1995-1996 w Turcji (zakłady Tofaş). Po roku 1996 produkowany pod nazwą Tofas Tempra aż do roku 2002. W latach 1991-1998 powstawał również w brazylijskich zakładach Fiat Automóveis w Betim. Napędzany był silnikiem o pojemności skokowej 2,0&nbsp;dm³ importowanym z Argentyny. Oprócz odmian sedan i kombi produkowano również oryginalne coupé o takich samych wymiarach zewnętrznych, noszące nazwę Fiat Tempra Coupé oraz Fiat Tempra Turbo.





Samochód w chwili prezentacji wzbudził wielką sensację na targach (był uważany za najważniejszy model premierowy) – dzięki nowoczesnej technologii, dobrej cenie i komfortowi.
Był dostępny w wielu wersjach, m.in.: najuboższej – analogowe zegary, początkowo brak obrotomierza, ręczne ustawianie lusterek oraz odkręcanie szyb; najbogatszej: cyfrowe liczniki, wskaźniki otwarcia drzwi, elektryczne ustawianie i podgrzewanie lusterek oraz otwieranie szyb (zwykle przednich, na zamówienie tylnych) i szyberdachu, a także centralny zamek, podgrzewanie foteli, hydrauliczna korekcja świateł, automatyczna regulacja zawieszenia, ciśnieniowe spryskiwacze reflektorów. W wersji Station Wagon (kombi) również modele z napędem 4x4. Takie elementy jak podświetlane manetki przy kierownicy, kontrolka nie zapiętych pasów należała do standardu. O wygodę podróżnych dbały podłokietniki, oraz nadmuch na tylną kanapę.

Karoseria była ocynkowana, dzięki czemu jest ona odporna na korozję. Samochód korzysta z wielu elementów bliźniaczego modelu Lancia Delta/Dedra (Alfa Romeo 155 również jest bliźniakiem, jednak w jej przypadku unifikacja jest dużo mniejsza).


W 1993 Tempra przeszła facelifting – zmiana przedniej atrapy chłodnicy, dodatkowe wzmocnienia czołowe, oraz boczne. Zmianom uległy delikatnie silniki, oraz wnętrze (np. nie było już kontrolek braku płynu w spryskiwaczach, w układzie chłodzenia, oraz niskiej ilości oleju).

Od roku 1990 produkowano użytkowy model Fiat Marengo na bazie modelu Fiata Tempra SW. Zastąpił on model o tej samej nazwie wytwarzany w latach 1985-1990 powstający na bazie Fiata Regata Weekend.



Linki zewnętrzne
