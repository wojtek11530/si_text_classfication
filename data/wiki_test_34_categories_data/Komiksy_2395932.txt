Piotr Kowalski (ur. 2 października 1973 roku w Warszawie) – polski grafik, rysownik komiksów, ilustrator.

Rysownik publikował swoje prace m.in. w miesięczniku: Nowa Fantastyka, Złoty Smok, Magia i Miecz, Fenix. Jest scenarzystą i rysownikiem komiksu Gail oraz rysownikiem La branche Lincoln.

Życiorys
Po ukończeniu Liceum Sztuk Plastycznych w 1992 roku rozpoczął pracę jako rysownik w miesięczniku "Nowa Fantastyka" ilustrując opowiadania i felietony. W tym samym czasie przyjmował również pierwsze zlecenia jako rysownik dla agencji reklamowych. W latach 1995-2000 publikował swoje komiksy i ilustracje  w magazynach "Fenix", "Magia i Miecz", "Złoty Smok" oraz "Czas komiksu". W okresie 1995-2002 jego ilustracje regularnie pojawiają się w miesięczniku "Fantastyka" zdobywając uznanie czytelników. W 1995 roku Piotr Kowalski rozpoczyna współpracę z reżyserem filmowym i teatralnym Markiem Wortmanem, z którym tworzy cykl filmów animowanych pt."Ucieczki" zrealizowanym dla Programu 1 Telewizji Polskiej. Cykl ten za pomocą rysunków opowiada o autentycznych i spektakularnych ucieczkach w okresie okupacji niemieckiej podczas II Wojny Światowej, a narratorem wszystkich odcinków jest aktor Piotr Machalica. Na potrzeby cyklu Piotr Kowalski tworzy niemal 700 ilustracji posiłkujac sie materiałami z epoki oraz fotografiami które zdobywa wspolpracując ze znanym scenografem telewizyjnym Bogdanem Solle.

Do roku 2000 Piotr Kowalski rysuje wiele etiud i krótkich komiksów do magazynów, periodykow i antologii. Na poczatku 2001 roku rozpoczyna pracę nad pierwszym, regularnie ukazującym sie polskim fantastycznym cyklem albumowym Gail, który składa sie z 4 albumów opublikowanych przez wydawnictwo Egmont Polska. W 2001 roku Egmont organizuje wspolną promocję albumu Gail-Przed Burzą i "Western", którego autorem jest Grzegorz Rosiński.
Seria Gail pomaga Piotrowi Kowalskiemu zadebiutowac na rynku frankofońskim. W roku 2006 Piotr Kowalski i Emmanuel Herzet tworzą razem pierwszy album serii La Branche Lincoln. Wydawcą jest Le Lombard, z którym Kowalski podpisuje kontrakt na 4 albumy. Po wypełnieniu warunków kontraktu Piotr Kowalski decyduje się zakonczyć niemal szesnastoletni okres rysowania dla agencji reklamowych i poswięcić się jedynie rysowaniu komiksów. W 2009 roku nawiązuje współpracę z wydawnictwem Vents d'Ouest, dla którego rozpoczyna ilustrowanie nowej serii Urban Vampires (scenariusz Éric Corbeyran). Jednoczesnie zaczyna realizacje komiksu "Dracula L'Immortel" (scenariusz Michel Dufranne i Dacre Stoker) dla wydawnictwa Casterman. W roku 2011 debiutuje na  amerykańskim rynku komiksowym mini-serią "Malignant Man"(scenariusz James Wan i Michael Alan Nelson), wydaną przez Boom!Studios.
W roku 2010 wydawnictwo Egmont Polska opublikowało zbiorcze wydanie serii "La Branche Lincoln" pod tytułem "Wydzial Lincoln". W grudniu 2012 roku Piotr Kowalski nawiązał współpracę z Man Of Action oraz z amerykańskim wydawnictwem Image,a efektem tej współpracy jest seria SEX ukazująca się regularnie w Stanach Zjednoczonych i w Wielkiej Brytanii. Autorem scenariusza jest Joe Casey.

Ważniejsze publikacje
Albumy:'''
2001 - Gail 1 "Przed Burzą" (scenariusz i rysunki) Egmont
2002 - Gail 2 "Bitwa" (scenariusz i rysunki) Egmont
2002 - Gail 3 "Legowisko Żmij"(scenariusz i rysunki) Egmont
2003 - Gail 4 "Kamienie" (scenariusz i rysunki) Egmont
2006 - La Branche Lincoln "Un secret hors de la tombe" (scenariusz Emmanuel Herzet) Le Lombard
2007 - La Branche Lincoln "La part des ombres" (scenariusz Emmanuel Herzet) Le Lombard
2008 - La Branche Lincoln "Machines de guerre" (scenariusz Emmanuel Herzet) Le Lombard
2009 - La Branche Lincoln "Jusqu'au dernier maillon" (scenariusz Emmanuel Herzet) Le Lombard
2010 - "Wydzial Lincoln" - Wydanie zbiorcze Egmont
2011 - Urban Vampires "Une affaire de famille" (scenariusz Éric Corbeyran) Vents d'Ouest
2011 - Dracula L'Immortel 1 (scenariusz Michel Dufranne i Dacre Stoker) Casterman
2012 - Dracula L'Immortel 2 (scenariusz Michel Dufranne i Dacre Stoker) Casterman
2012 - Urban Vampires "Rencontre avec une ombre" (scenariusz Eric Corbeyran) Vents d'Ouest
2012 - Dracula L'Immortel 3 (scenariusz Michel Dufranne i Dacre Stoker) Casterman
2013 - La Branche Lincoln (wydanie zbiorcze ) Le Lombard

Mini-serie:'''

2011 - Malignant Man (scenariusz James Wan i Michael Alan Nelson) Boom!Studios
Malignant Man 1 - marzec 2011
Malignant Man 2 - kwiecień 2011
Malignant Man 3 - maj 2011
Malignant Man 4 - czerwiec 2011

Serie:'''

2013 - SEX (scenariusz Joe Casey) Image
SEX book 1 - marzec 2013
SEX book 2 - kwiecien 2013
SEX book 3 - maj 2013
SEX book 4 - czerwiec 2013

Filmy
Filmy rysunkowe:'''
1995 - "Ucieczka z lagru 303" reżyseria Marek Wortman, produkcja Mavo dla TVP S.A.(na podstawie książki S.Rawicza "Długi marsz")
1996 - "Ucieczka z oflagu VI B" reżyseria Marek Wortman, produkcja Mavo dla TVP S.A.
1996 - "Ucieczka z celi śmierci" reżyseria Marek Wortman, produkcja Mavo dla TVP S.A.
1997 - "Ucieczka z grobu" reżyseria Marek Wortman, produkcja Spectrum Film dla TVP S.A.
1998 - "Ucieczka z Montelupich" reżyseria Marek Wortman (film ukazuje sylwetkę Stanisława Marusarza), produkcja Spectrum Film dla TVP S.A.
1998 - "Ucieczka z Oświęcimia" reżyseria Marek Wortman (film opowiada o rotmistrzu Witoldzie Pileckim) produkcja Spectrum Film dla TVP S.A.









