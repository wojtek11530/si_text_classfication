Józef Galant (ur. 23 marca 1862 w Strachocinie, zm. 19 maja 1905 w Zagórzu) – lekarz, działacz Towarzystwa Gimnastycznego „Sokół”, społecznik, poeta. 

Biografia

Ukończył szkołę powszechną w Strachocinie. Maturę zdał 30 czerwca 1880 roku w Gimnazjum w Przemyślu. W latach 1880/1881 – 1884/1885 był studentem zwyczajnym oraz 1896/1897 studentem nadzwyczajnym Wydziału Lekarskiego Uniwersytetu Jagielońskiego w Krakowie. W tym okresie otrzymywał stypendium Antoniego Spadwińskiego. O stypendium mogli ubiegać się wówczas tylko uczniowie legitymujący się ''"rzeczywistem ubóstwem, dobrymi obyczajami i postępem w nauce, synowie mieszkańców Królestwa Galicyj i Lodomerii z Wielkim Księstwem Krakowskim, wyznania katolickiego, szlachetnego lub nieszlacheckiego rodu"''.

Po studiach dostał posadę lekarza kolejowego przy stacji w Zagórzu. Józef Galant odznaczył się pracowitością oraz aktywnością obywatelską. Propagował zdrowy tryb życia. Zaangażował się w tworzenie życia społecznego, szczególnie na rzecz dzieci i młodzieży organizując tzw. korpusy wakacyjne dla młodzieży sanockiej. Był założycielem: Kółka Rolniczego w Zagórzu, Kasy Oszczędności i Pożyczek w Zagórzu, Prezesem Sekcji Sanockiej Towarzystwa Lekarskiego. Był członkiem sanockiego gniazda Polskiego Towarzystwa Gimnastycznego „Sokół”, działającego w gmachu przy ulicy Mickiewicza oraz twórcą Towarzystwa Gimnastycznego „Sokół” w Zagórzu. Zagórska sekcja była jedną z pierwszych w całej Galicji. Z jego inicjatywy wybudowano budynek ,,Sokoła" w Zagórzu (obecnie Miejsko-Gminny Dom Kultury). Był członkiem zwyczajnym Macierzy Szkolnej dla Księstwa Cieszyńskiego

Józef Galant zmarł 19 maja 1905 w Zagórzu podczas epidemii tyfusu plamistego niosąc pomoc chorym i cierpiącym. Jego pogrzeb przekształcił się w demonstrację patriotyczną. Józef Galant został pochowany 20 maja 1905 na Starym Cmentarzu w Zagórzu. Inskrypcja umieszczona na grobie brzmi: Ojczyzno moja chociaż jestem w grobie / Sercem i duchem zostałem przy Tobie. Razem z nim jest pochowana jego żona, Maria (1878-1929).

Upamiętnienie

Tuż po śmierci doktora, 20 czerwca 1905 podjęto decyzję o ustanowieniu tablicy pamiątkowej, która została następnie umieszczona w kościele parafialnym w Zagórzu. Inskrypcja na niej brzmi:


Publikacje
Jak długo człowiek żyć powinien?'', Wydawnictwo "Przewodnik Zdrowia", 1910, ss. 32



Bibliografia
Jerzy Tarnawski, '' w: Verbum, Miesięcznik parafii pw. Wniebowzięcia N.M.P. w Zagórzu, nr 5(18)/2005

Linki zewnętrzne
