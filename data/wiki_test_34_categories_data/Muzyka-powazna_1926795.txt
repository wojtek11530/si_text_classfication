Sir John Eliot Gardiner (ur. 20 kwietnia 1943 w Fontmell Magna) – angielski dyrygent, założyciel chóru Monteverdi Choir (1966) i zespołu Monteverdi Orchestra (1968), który następnie przekształcił się w English Baroque Soloists (1978), oraz zespołu Orchestre Révolutionnaire et Romantique (1990). 

Nagrał ponad 250 płyt, w większości dla wytwórni Deutsche Grammophon i Philips Classics. Jego repertuar obejmuje przede wszystkim muzykę barokową, klasycystyczną i romantyczną. Zdobył uznanie jako interpretator muzyki baroku na epokowych instrumentach. 

Jest absolwentem King's College Uniwersytetu w Cambridge, gdzie studiował historię i arabistykę. Po ukończeniu studiów w Cambridge kształcił się w King's College w Londynie u Thurstona Darta, a także pod kierunkiem Nadii Boulanger. 

Otrzymał doktoraty honoris causa uniwersytetu w Lyonie (1987) i Cremonie (2006). Jest członkiem Royal Academy of Music (od 1992) oraz King's College London. Dwukrotnie otrzymał nagrodę Grammy (1994, 1999). Został mianowany kawalerem Orderu Imperium Brytyjskiego (1990), otrzymał także godność Knight Bachelor (1998).



Linki zewnętrzne
