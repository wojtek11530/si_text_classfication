Selegilina ''' – organiczny związek chemiczny z grupy pochodnych fenyloetyloaminy. Stosowany w leczeniu choroby Parkinsona oraz jako lek przeciwdepresyjny (tymoleptyk). Optycznie czynny organiczny związek chemiczny, pochodna metamfetaminy zawierająca grupę propynylową przy atomie azotu; jako lek wykorzystywany jest enancjomer o konfiguracji R. 

Lek w chorobie Parkinsona
Selegilina  stosowana jest w leczeniu choroby Parkinsona - silnie hamuje deaminację dopaminy, stosuje się ją zwykle w połączeniu z lewodopą. W przypadku choroby Parkinsona przebiegającej z wyraźnymi objawami demencji ma przewagę nad lewodopą. 

Nazwy handlowe: Deprenyl, Jumex, Selerin, Selgres.

Lek przeciwdepresyjny
Selegilina w małych (do ok. 10&nbsp;mg/dobę) dawkach jest selektywnym inhibitorem MAO-B, w dużych (powyżej 10&nbsp;mg/dobę) hamuje również MAO-A. W depresji stosowany w dawkach do 60&nbsp;mg/dobę (ustnie) lub 6–12&nbsp;mg/dobę (przez skórę, brak efektu pierwszego przejścia). W wyniku hamowania MAO wzrasta poziom monoamin (serotoniny, noradrenaliny, dopaminy, tryptaminy, histaminy, melatoniny, amin śladowych - m.in. fenetyloaminy) w układzie nerwowym, co wiąże się z efektem przeciwdepresyjnym leku. W 2006 roku wprowadzono w USA plaster z selegiliną (Emsam) zarejestrowany przez FDA do leczenia depresji. 

W wyniku biotransformacji selegiliny powstaje lewometamfetamina (l-metamfetamina) o konfiguracji R na atomie chiralnym. Ten stereoizomer metamfetaminy nie wykazuje euforyzującego działania na ośrodkowy układ nerwowy, stąd ryzyko uzależnienia jest znikome.  Lewometamfetamina wykazuje jednakże działanie obwodowe (może m.in. podnosić ciśnienie krwi). Prawdopodobnie wzmaga ona syntezę dopaminy w ośrodkowym układzie nerwowym. Selegilina może wykazywać zarówno działanie stymulujące jak i sedacyjne, zależnie od indywidualnych skłonności. Może powodować zarówno bezsenność jak i nadmierną senność, zawroty głowy oraz spadki ciśnienia krwi, szczególnie przy zmianach pozycji ciała, stąd należy unikać prowadzenia samochodów i obsługi maszyn podczas terapii.

Inne działania
Selegilina, jak większość IMAO, posiada działanie hipotensyjne, co więcej znosi wzrost ciśnienia krwi występujący po podaniu amfetaminy. 

U kilku gatunków ssaków zaobserwowano zwiększenie średniej długości życia oraz wzrost sprawności intelektualnej, szczególnie starszych zwierząt (u szczurów mierzonej ilością prób potrzebnych do przejścia przez labirynt) podczas podawania selegiliny. Z tego też względu ma zastosowanie pomocnicze w lżejszych przypadkach demencji. 







Leki przeciwdepresyjne





