HDS (hydrauliczny dźwig samochodowy) – odmiana dźwigu samochodowego, montowanego na samochodach ciężarowych, umożliwiającego ich samodzielny załadunek oraz rozładunek, dlatego znany jest także jako żuraw przeładunkowy. Zazwyczaj ma nośność kilku ton.

Aby uzyskać uprawnienia na tego typu żuraw należy mieć ukończone 18 lat, zaświadczenie lekarskie o braku przeciwwskazań zdrowotnych do wykonywania pracy operatora i prawo jazdy kategorii C. Osoba, która ukończyła kurs z wynikiem pozytywnym i zdała egzamin państwowy otrzymuje zaświadczenie kwalifikacyjne UDT uprawniające do obsługi w kat. IIZ (tzw. żurawie przenośne).





