Galinstan – niskotopliwy stop eutektyczny galu, indu i cyny płynny w temperaturze pokojowej, zestala się w temperaturze około −20&nbsp;°C. Dzięki temu że jest nietoksyczny, znajduje zastosowanie zamiast rtęci lub stopu sodowo-potasowego (NaK). Nazwa pochodzi z sylab łacińskich nazw metali składowych: galium, indium, stannum.

Skład chemiczny
68,5% – gal
21,5% – ind
10% – cyna

Właściwości fizyczne



Temperatura wrzenia: > 1300&nbsp;°C
Temperatura topnienia: −19&nbsp;°C
Prężność pary nasyconej: −8&nbsp;Tr (w temp. 500&nbsp;°C)
Rozpuszczalność: nie rozpuszcza się w wodzie i rozpuszczalnikach organicznych
Lepkość: 0,0024&nbsp;Pa·s (w temp. 20&nbsp;°C)
Gęstość: 6,44&nbsp;g/cm³
Przewodność cieplna: 6,5&nbsp;W/m·K
Rezystywność: 3.46x106 S/m (w temp. 20&nbsp;°C)

Galinstan w przeciwieństwie do rtęci zwilża skórę i szkło i jest od niej lżejszy, dlatego też nie zawsze może być użyty jako jej zamiennik. Komercyjnie wykorzystuje się go w termometrach, ale by mógł właściwie spełniać swoją rolę, wewnętrzną warstwę szklanej rurki pokrywa się tlenkiem galu. Ponadto nie nadaje się do użycia jako chłodziwo reaktora atomowego z powodu pochłaniania przez ind neutronów termicznych.

Zastosowania
lustra teleskopów astronomicznych
termometry
chłodziwo w układach chłodzenia cieczą w komputerach






