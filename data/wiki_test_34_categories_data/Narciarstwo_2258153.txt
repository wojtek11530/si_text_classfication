Iwona Daniluk (ur. 8 lipca 1973 r. w Kamiennej Górze) - biathlonistka, olimpijka z Nagano 1998. W latach 1990-2000 była zawodniczką Karkonosze Jelenia Góra.
Pierwsze sukcesy odnosiła jako juniorka zdobywając w 1993 roku mistrzostwo Polski w sztafecie 3 x 7,5 km oraz wicemistrzostwo w biegach indywidualnych na 7,5 km i 10 km.
Wśród seniorów w roku 1996 została mistrzynią Polski w sztafecie 3 x 7,5 km i w biegu drużynowym. Była czterokrotną wicemistrzynią Polski w biegach sztafetowych (1993,1995,1998) oraz w biegu drużynowym.
Uczestniczka mistrzostw świata w biathlonie w latach 1995,1997,1999.
Jej największym sukcesem był srebrny medal zdobyty podczas Mistrzostw Europy w 1999.
W tym samym roku zdobyła brązowy medal w sztafecie 3 x 7,5 km podczas zimowej uniwersjady.
Na igrzyskach olimpijskich w 1998 roku wraz z koleżankami zajęła 13 miejsce w biegu sztafetowym 4 x 7,5 km.

Bibliografia
