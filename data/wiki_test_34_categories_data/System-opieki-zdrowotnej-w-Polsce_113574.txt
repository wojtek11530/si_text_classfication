Irena Eris, właśc. Irena Szołomicka-Orfinger ''' (ur. 1950 w Warszawie) – doktor farmacji, przedsiębiorca.

Biografia
Ukończyła Akademię Medyczną w Warszawie, doktorat obroniła na berlińskim Uniwersytecie Humboldta. Współwłaścicielka (wraz z mężem Henrykiem Orfingerem) przedsiębiorstwa Laboratorium Kosmetyczne Dr Irena Eris Sp. z o.o, w którym jest dyrektorem ds. badań i rozwoju oraz sieci Hoteli SPA Dr Irena Eris. Od początku działalności firmy zajmuje się kreacją nowych produktów i zarządza procesem ich powstawania.

Laureatka wielu prestiżowych nagród m.in.: Dama biznesu dziesięciolecia (Business Centre Club, 1999), Biznesmen roku 1999 ( tytuł nadany przez studentów SGH, 2000), Nagroda Kisiela za stworzenie wielkiego, średniego przedsiębiorstwa (tygodnik Wprost, 2000), Perły Biznesu 2003 za stworzenie najcenniejszej polskiej marki z nazwiska (miesięcznik Businessman, 2003). W 2004 roku zajęła wysoką, 20 pozycję na liście najbardziej wpływowych kobiet w dziejach Polski – kobiet, które odwróciły bieg wydarzeń, przełamały stereotypy, zainicjowały nowy sposób myślenia (Poczet Kobiet Wpływowych, tygodnik Polityka, 2004). W 2005 roku znalazła się na drugim miejscu Listy 30. Najskuteczniejszych z Najlepszych – listy najskuteczniejszych i najbardziej godnych zaufania managerów polskiej gospodarki (miesięcznik Home & Market, 2005). W 2008 roku czasopismo Krajowej Izby Gospodarczej "Rynki Zagraniczne" przyznało jej nagrodę Wybitny Polski Eksporter – Polish Outstanding Exporter- za skuteczną i konsekwentną realizację polityki eksportowej. 5 listopada 2008 Irena Eris została odznaczona, w imieniu prezydenta Włoch, Orderem Gwiazdy Solidarności Włoskiej.
W styczniu 2009 Dr Irena Eris została uznana Osobowością SPA 2008 przez czytelników i internautów w plebiscycie ogłoszonym przez Spa & Wellness Magazine oraz spalanet.pl.

W 2014 roku, została nominowana w plebiscycie "Ludzie Wolności" zorganizowanego na 25-lecie Solidarności w kategorii biznes. 5 czerwca 2014 za wybitne zasługi dla rozwoju i promocji polskiej przedsiębiorczości, za osiągnięcia w działalności społecznej została odznaczona Krzyżem Oficerskim Orderu Odrodzenia Polski.

Fortuna
Majątek Ireny Eris i Henryka Orfingera według zestawień najbogatszych Polaków tygodnika Wprost:
2001 r. - miejsce 93
2002 r. - miejsce 67 (180 mln zł)
2003 r. - miejsce 59 (190 mln zł)
2004 r. - miejsce 77 (180 mln zł)
2005 r. - miejsce 87 (185 mln zł)
2006 r. - miejsce 85 (200 mln zł)
2007 r. - miejsce 97 (235 mln zł)
2008 r. - miejsce 83 (350 mln zł)
2009 r. - miejsce 70 (330 mln zł)
2010 r. - miejsce 62 (350 mln zł)
2011 r. - miejsce 54 (420 mln zł)
2012 r. - miejsce 63 (400 mln zł)
2013 r. - miejsce 68 (406 mln zł)



Linki zewnętrzne
