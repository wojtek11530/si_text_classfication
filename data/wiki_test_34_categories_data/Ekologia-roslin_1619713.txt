Flaszowiec peruwiański, cherymoja, czerymoja (Annona cherimola) – gatunek drzewa z rodziny flaszowcowatych. Pochodzi z Ameryki Południowej. 

Morfologia
Dorasta do 8 metrów wysokości. Liście jajowate lub jajowatolancetowatego kształtu. Kwiaty osadzone w kątach liści białozielonkawe. Owocem jest mięsisty owoc do 12 cm średnicy, złożony ze zrośniętych ze sobą mniejszych owoców. Osiąga wagę do 4 kg.


Zastosowanie
Owoce jadalne, bardzo smaczne, słodkie, do spożywania na surowo. Roślina jest uprawiana w Ameryce Południowej, ale również w innych rejonach o tropikalnym klimacie: w Afryce Zachodniej, na Jawie, na południu Hiszpanii (Andaluzja).



Bibliografia
