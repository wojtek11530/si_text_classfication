
	
Abarth 500''' – samochód osobowy produkowany przez firmę Abarth od 2008 roku. Jest to usportowiona wersja modelu Fiat 500. Abarth 500 jest produkowany w tyskiej fabryce Fiata.

Opis modelu
Abarth 500 został nieoficjalnie zaprezentowany w lutym 2008 roku. Oficjalnie samochód zaprezentowano w marcu podczas salonu samochodowego Geneva Motor Show.

Samochód występuje w wersji hatchback i cabrio. Wersja hatchback jest dostępna z silnikiem 1.4 T-Jet o mocy 135 KM, a cabrio z także silnikiem 1.4, ale o mocy o 5 KM większej. Obie wersje nadwoziowe rozpędzają się do prędkości 205 km/h.

Wersje specjalne
Abarth 500 esseesse
Jest mocniejszą wersją Abartha 500. Samochód dysponuje mocą 160 KM, dzięki czemu do 100 km/h rozpędza się w zaledwie 7,4 s. Maksymalna prędkość 500 esseesse wynosi 211 km/h.

Abarth 695 Tributo Ferrari
695 Tributo Ferrari ma pod maską 180-konny silnik. Dzięki takiej mocy, mały Abarth rozpędza się do 225 km/h. Do "setki" samochód rozpędza się w niespełna 7 sekund.

Abarth 500 Assetto Corse
Abarth 500 Assetto Corse został wyprodukowany w limitowanej edycji 49 sztuk. Każdy samochód jest wyposażony w turbodoładowany silnik Fiata 1.4  mocy 200 KM, a pojazd waży tylko 930 kg.

Abarth 500 Abarth 595 50th Anniversary
Abarth 500 Abarth 595 50th Anniversary został wyprodukowany w limitowanej edycji 299 sztuk. Każdy samochód jest wyposażony w turbodoładowany silnik Fiata 1.4 o T-Jet mocy 180 KM 

Abarth 500 R3T Rally
Abarth 500 występuje także w wersji rajdowej R3T Rally. Samochód ma pod maską silnik 1.4 o mocy 180 KM. Abarth przedstawił tę wersję na 51. Rajdzie San Remo. Auto startuje w klasie R3T. Samochód wyposażony jest w 6 biegową sekwencyjną skrzynię biegów firmy Sadev z mechanizmem różnicowym o zwiększonym tarciu, dwu tarczowe sprzęgło firmy AP Racing, zawieszenie z możliwością indywidualnej regulacji twardości i wysokości Extreme Tech. Wewnątrz posiada on bardzo mocno rozbudowaną klatkę bezpieczeństwa, fotele kubełkowe z pasami szelkowymi 6 punktowymi, ciekłokrystaliczny wyświetlacz - Dash dający kierowcy informacje o parametrach pracy silnika i skrzyni biegów. W Polsce pierwszy egzemplarz został zaprezentowany w grudniu 2012 poprzez 44tuning Rally Team. Oficjalna prezentacja samochodu odbyła się w firmowym salonie firmy Abarth w Warszawie. Premierowy start i pierwsze kilometry rajdowe po polskich drogach Abarth 500 R3T z powodzeniem wykonał podczas Jubileuszowej 50 Barbórki Warszawskiej. Jest to egzemplarz dysponujący lepszymi parametrami. Moc silnika została poprawiona do 218 KM a moment obrotowy aż na 397 Nm. Wprowadzone zostały także zmiany homologacyjne w przeniesieniu napędu (np: piasty) oraz w osprzęcie silnika (np: intercooler). Samochód został specjalnie wyważony celem spełnienia homologacyjnej wagi w klasie R3T w wysokości 1080 kg.




Zobacz też
Fiat 500
Abarth Grande Punto

Linki zewnętrzne
