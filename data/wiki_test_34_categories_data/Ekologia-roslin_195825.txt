

Mitospora – zarodnik rośliny lub grzyba wytwarzany w procesie mitozy i biorący udział w rozmnażaniu bezpłciowym.

U glonów i grzybów wyróżnia się kilka sposobów powstawania mitospor:
ciało glona czy grzyba rozpada się na drobne zarodniki zwane oidiami,
mniej lub bardziej kuliste i otoczone grubą błoną zarodniki powstają pojedynczo w różnych miejscach strzępek grzybni. Są to chlamydospory,
istnieją formy przejściowe między oidiami a chlamydosporami.
u niektórych grzybów (np. u pleśniaka białego)  mitospory powstają w kulistych zarodniach zwanych sporangioforami na końcu specjalnych strzępek grzybni.




