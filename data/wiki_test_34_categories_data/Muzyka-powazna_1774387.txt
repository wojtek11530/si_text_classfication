Międzynarodowy Festiwal Muzyki Sakralnej "Gaude Mater"''' odbywa się co roku w Częstochowie  najczęściej w pierwszych dniach maja. Pierwszy festiwal odbył się w 1991 roku. Jego pomysłodawcą był Krzysztof Pośpiech. Festiwal swym patronatem objęło Ministerstwo Kultury i Sztuki oaz Episkopat Polski.

Cele
Celem festiwalu jest zbliżenie się do siebie kultur poprzez wykonywanie muzyki różnych wyznań. Festiwal służy również prezentacji muzyki współczesnej, szczególnie polskiej. Celem festiwalu jest promocja młodych kompozytorów, poprzez wsparcie organizowanego przy festiwalu Międzynarodowego Konkursu Młodych Kompozytorów "Musica Sacra". Festiwal zajmuje się również zagadnieniami problematyki "Sacrum w muzyce", podczas odbywających się seminariów naukowych. 

Organizatorzy
Ośrodek Promocji Kultury Gaude Mater, a od 2013 Stowarzyszenie Przyjaciół Gaude Mater
Małgorzata Nowak (muzykolog) – dyrektor festiwalu

Historia
Festiwal odbywa się corocznie od 1991 roku w Częstochowie. Wielu wykonawców gościło w Polsce po raz pierwszy  na zaproszenie festiwalu. Byli to m.in.:

Moskiewska "Chorowaja Akademija" (Rosja)
Schola Gregoriana Holmiae (Szwecja)
Orchestra da Camera Botticelli (Włochy)
Chór Chłopięco-Męski Kościoła św. Tomasza z Lipska
St.Sabina Choir (USA)
Chór Męski Moskiewskiej Synagogi Żydowskiej (Rosja)
Egipski Chór Koptyjski (Egipt)
Religious Song Ensemble (Egipt)

Podczas koncertów "Polskich Prawykonań Sakralnych" wykonywane były utwory współczesnych oraz młodych kompozytorów, ale także młodych twórców. Wśród kompozytorów, którzy po raz pierwszy zaprezentowali swoje utwory na festiwalu byli m.in.:

Edward Bogusławski
Henryk Mikołaj Górecki
Wojciech Kilar
Stanisław Krupowicz
Andrzej Koszewski
Juliusz Łuciuk
Paweł Łukaszewski
Roman Maciejewski
Romuald Twardowski
Marian Sawa
Józef Świder

Co roku podczas festiwalu występuje ok. 1000 wykonawców (orkiestry, chóry, zespoły kameralne, soliści). Dotychczas na festiwalu zaprezentowali się artyści z kikudziesięciu krajów świata m.in. z Argentyny, Austrii, Białorusi, Belgii, Bułgarii, Chorwacji, Czech, Danii, Egiptu, Estonii, Indii, Francji, Kanady, Niemiec, Rumunii, Szwajcarii, Szwecji, USA, Ukrainy, Węgier i Włoch.

Od 2007 roku Międzynarodowy Festiwal Muzyki Sakralnej "Gaude Mater" należy do Światowego Stowarzyszenia Festiwali Muzyki Sakralnej.

Zobacz też
Noc kulturalna

Linki zewnętrzne
