Andriej Biełozierow, ros. Андрей Белозеров (ur. 17 czerwca 1977) – rosyjski szachista, arcymistrz od 2002 roku.

Kariera szachowa
Kilkukrotnie uczestniczył w mistrzostwach Europy juniorów, największy sukces odnosząc w 1995 r. w Żaganiu, gdzie zdobył brązowy medal w kategorii do 18 lat. W 1997 r. zajął IV m. (za Jewgienijem Najerem, Władimirem Małachowem i Aleksandrem Motylewem) w mistrzostwach Rosji juniorów do 20 lat. W 2001 r. zwyciężył w Nowosybirsku oraz podzielił I m. w Tomsku (wspólnie z Antonem Szomojewem) i w Togliatti (wspólnie z Jewgienijem Najerem), w 2003 r. był drugi (za Dmitrijem Boczarowem) w Tomsku, a w 2003 r. w kolejnych turniejach rozegranych w Tomsku i Nowosybirsku zajął I miejsca. W 2004 r., podzielił II m. (za Aleksandrem Chasinem, wspólnie z Leonidem Jurtajewem) w Tomsku, natomiast w 2007 r. w tym mieście podzielił I m. (wspólnie z m.in. Farruchem Amonatowem, Andriejem Gutowem i Maratem Dżumajewem). W 2008 r. zwyciężył w Nowokuźniecku.

Najwyższy ranking w dotychczasowej karierze osiągnął 1 kwietnia 2004 r., z wynikiem 2558 punktów zajmował wówczas 56. miejsce wśród rosyjskich szachistów.



Bibliografia
ChessBase Megabase 2009
Linki zewnętrzne
