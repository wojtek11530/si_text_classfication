Malvina Chrząszcz (ur. 17 lutego 1994) – polska szachistka.

Kariera szachowa
Karierę zaczęła od 2 złotych medali na Mistrzostwach Polski juniorek w szachach szybkich P 30 i błyskawicznych do 10 lat oraz srebrnego na Mistrzostwa Polski juniorek w szachach szybkich P 15 do 10 lat. Startowała w finałach indywidualnych mistrzostw Polski juniorów, dwukrotnie zdobyła srebrny medal w 2007 i 2008 w Mistrzostwach Polski juniorów do 14 lat. W latach 2006–2008 zdobyła drużynowe Mistrzostwo Europy Szkół. W 2008 reprezentowała Polskę na Mistrzostwach Europy juniorów, zajmując 7. miejsce.

W 2009 zdobyła dwa brązowe medale Mistrzostw Polski juniorek w szachach szybkich do 16 lat w Koszalinie. W 2010 zajęła z drużyną UKS SP 8 Chrzanów 2. miejsce na I Lidze juniorów, jednocześnie zajmując 2. miejsce na szachownicy starszej juniorki. W 2011 zdobyła złoty medal Mistrzostw Polski juniorek w szachach błyskawicznych do 18 lat oraz srebrny medal Mistrzostw Polski juniorek w szachach szybkich do 18 lat w Warszawie.

W 2012 wystąpiła w Finale Mistrzostw Polski Kobiet. W 2013 zajęła z drużyną MLKSz Myślenice 4. miejsce w finale 55. Ogólnopolskiego Turnieju Szachowego o "Złotą Wieżę" w Zamościu, jednocześnie zajmując 2. miejsce na szachownicy kobiecej. W 2014 zajęła z drużyną MLKSz Myślenice 4. miejsce w Drużynowych Mistrzostwach Polski Seniorów – II Liga w Szczyrku.

Najwyższy ranking w dotychczasowej karierze osiągnęła 1 marca 2012 r. – 2085.



Bibliografia
Linki zewnętrzne
