Uniwersalne okręty desantowe typu Tarawa – seria pięciu amerykańskich okrętów desantowych wprowadzanych do służby w US Navy od 1976. Obecnie (2012) w służbie pozostaje tylko jeden okręt tego typu (USS "Peleliu"). Typ okrętów otrzymał imię Tarawa w celu upamiętnienia desantu US Marines na Wyspach Gilberta.

Historia
Prace projektowe nad okrętami desantowymi typu Tarawa rozpoczęły się w połowie lat 60. Planowane jednostki miały być największymi dotychczas zbudowanymi okrętami tego typu, uzupełniając w służbie jednostki typu Iwo Jima. Okręty typu Tarawa reprezentowały nowe podejście do przeprowadzania operacji desantowych przez US Marines. Większy nacisk położono w ich przypadku na możliwość dostarczenia wojsk na atakowany teren za pomocą różnych środków transportu: śmigłowców, barek desantowych i amfibii.

W 1968 podpisano kontrakt ze stocznią Ingalls Shipbuilding, leżącą w stanie Missisipi, na zbudowanie serii składającej się z 5 jednostek. Okręty miały być budowane w technologii modułowej, a koszt jednego okrętu miał wynosić około 160 milionów dolarów. Opóźnienia w budowie i wysoka inflacja sprawiły ze koszt jednej jednostki wzrósł do około 300 milionów dolarów.

Stępkę pod pierwszą jednostkę serii USS "Tarawa" położono w 15 listopada 1971. Wodowanie okrętu miało miejsce 1 grudnia 1973 a oddanie do służby 29 maja 1976.

Początkowo planowano ze każdy z okrętów będzie znajdował się w służbie około 35 lat jednak cięcia budżetowe sprawiły że pierwsza jednostka została wycofana ze służby już w 2005.

Zbudowane okręty
USS "Tarawa" (LHA-1)''' w służbie od 29 maja 1976 do 31 marca 2009
USS "Saipan" (LHA-2)''' w służbie od 15 października 1977 do 25 kwietnia 2007
USS "Belleau Wood" (LHA-3)''' w służbie od 23 września 1978 do 28 października 2005
USS "Nassau" (LHA-4)''' w służbie od 29 lipca 1979 do 31 marca 2011
USS "Peleliu" (LHA-5)''' w służbie od 3 maja 1980

Linki zewnętrzne
