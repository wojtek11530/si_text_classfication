Eka-pierwiastki – pierwiastki chemiczne, których istnienie i właściwości przewidział Dymitr Mendelejew na podstawie prawa okresowości i dla których pozostawił niezapełnione miejsca w swym układzie okresowym pierwiastków chemicznych z 1871 roku. 
Rzeczywiste własności czterech pierwiastków lżejszych od pierwiastków ziem rzadkich okazały się bardzo zbliżone do przewidzianych przez Mendelejewa:

ekabor, symbol Eb (skand, odkryty 1879)
ekaglin, symbol Ea (gal, 1875)
ekamangan, symbol Em (technet, 1937)
ekakrzem, symbol Es (german, 1882)

Ponadto Mendelejew wprowadził do układu pierwiastki z 6. okresu:
dvimangan (ren, 1925)
ekatellur (polon, 1898)
ekajod (astat, 1940)

Pochodzenie przedrostka
Mendelejew użył prefiksów eka-, dvi- oraz tri-, oznaczających w sanskrycie odpowiednio jeden, dwa oraz trzy, w zależności czy przewidziany pierwiastek znajdował się jedno, dwa, lub trzy miejsca poniżej pierwiastka już znanego.

Obecnie przedrostek eka- (rzadziej dvi-) bywa używany dla określenia nieodkrytych pierwiastków ciężkich zamiast tymczasowych nazw automatycznych IUPAC.

Bibliografia
Słownik wyrazów obcych PWN ISBN 83-01-00521-1
Chemia w gimnazjum ISBN 83-02-07234-6
ENCYKLOPEDIA TECHNIKI - chemia, WNT, Warszawa 1965






