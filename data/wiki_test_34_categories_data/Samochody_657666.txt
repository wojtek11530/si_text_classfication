Renault Modus – samochód osobowy typu minivan produkowany przez koncern Renault w latach 2004 - 2012 jako bliźniacza odmiana Nissana Note. Pojazd zaprezentowano podczas Międzynarodowego Salonu Samochodowego w Genewie w 2004 roku. Auto zbudowano na płycie podłogowej modelu Clio. 





W 2008 roku przeprowadzono face lifting modelu oraz zaprezentowano większą odmianę pod nazwą Grand Modus. Zmieniono m.in. przedni zderzak, reflektory, atrapę chłodnicy oraz tylne lampy, a także poprawiono dostęp do wymiany przednich żarówek, który przed liftingiem wymagał pomocy fachowca.

Produkcję pojazdu zakończono w 2012 roku jednak następcę ukazano rok później. Renault Captur reprezentuje jednak inną koncepcję - jest crossoverem.

Dane techniczne


Wersje wyposażeniowe
Authentique - podstawowa wersja wyposażeniowa w standardzie z ABS, EBA, czterema poduszkami powietrznymi, komputerem pokładowym oraz elektrycznie sterowanymi przednimi szybami
Expression - wersja Authentique plus manualna klimatyzacja, podgrzewane lusterka, radio CD sterowane z kierownicy
Dynamique - wersja Expression plus przyciemniona tylna szyba, chromowane i skórzane dodatki, automatyczna klimatyzacja, doświetlanie zakrętów, elektryczne tylne szyby, czujnik deszczu, kurtyny powietrzne
Exception - wersja Dynamique plus inteligentny tempomat oraz specjalne wykończenie wnętrza











