Ciekotka (niem. Kasperloch Floss, Faules Floss) – potok w Sudetach w zachodniej części Karkonoszy, prawy dopływ Kamieńczyka. Źródła na północno-zachodnich zboczach Szrenicy, na północ od Hali Szrenickiej. Płynie na północ. Uchodzi do Kamieńczyka poniżej wodospadu.

Płynie po granicie i jego zwietrzelinie. Cały obszar zlewni Ciekotki porośnięty jest górnoreglowymi lasami świerkowymi, przy czym część z nich została w ostatnich latach zniszczona i wyrąbana.

Prawie cały czas płynie w obrębie Karkonoskiego Parku Narodowego, którego granice przekracza powyżej ujścia do Kamieńczyka.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



