Krystyna Olczyk (ur. 5 lutego 1951 w Katowicach) – prof. dr hab. n. med., kierownik Katedry i Zakładu Chemii Klinicznej i Diagnostyki Laboratoryjnej, Wydział Farmaceutyczny z Oddziałem Medycyny Laboratoryjnej w Sosnowcu.

Życiorys
Ukończyła szkołę podstawową i II Liceum Ogólnokształcące im. Marii Konopnickiej w Katowicach. W latach 1968–1973 studiowała biologię, specjalność biochemia, na Wydziale Nauk Przyrodniczych Uniwersytetu Wrocławskiego. W roku 1973 uzyskała tytuł i dyplom magistra biologii w zakresie biochemii na podstawie napisanej pod kierunkiem prof. Bronisławy Morawieckiej pracy Kwas rybonukleinowy z drożdży Saccharomyces cerevisiae.

Stopień naukowy doktora nauk przyrodniczych uzyskała w roku 1979, na Wydziale Lekarskim Śląskiej Akademii Medycznej, na  podstawie rozprawy pt.: Wpływ diety miażdżycorodnej na metabolizm tkanki łącznej ściany naczyniowej aorty szczurów.

W 1990 roku uzyskała stopień naukowy doktora habilitowanego nauk medycznych, w zakresie biologii medycznej – biochemii, na Wydziale Lekarskim Śląskiej Akademii Medycznej, na podstawie dorobku naukowego i rozprawy habilitacyjnej pt.: Zmiany składników łącznotkankowych ludzkich lędźwiowych krążków międzykręgowych w przebiegu starzenia i w przypadkach wypadnięć jądra miażdżystego.

Tytuł naukowy profesora nauk medycznych uzyskała w roku 1998, natomiast w roku 2002 stanowisko profesora zwyczajnego.

Uzyskane specjalizacje:
1999: pierwszy stopień specjalizacji w zakresie analityki klinicznej

W latach 1976–2011 była autorką lub współautorką 138 publikacji naukowych w czasopismach polskich i o zasięgu międzynarodowym.

Przebieg pracy zawodowej:
1974: asystent stażysta w Zakładzie Chemii Klinicznej, Wydziału Farmaceutycznego Śląskiej Akademii Medycznej
1974–1976: asystent
1976–1980: starszy asystent
1980–1986: adiunkt
1986–1987: adiunkt, p.o. kierownika Katedry i Zakładu Chemii Klinicznej i Diagnostyki Laboratoryjnej
1987–1990: docent kontraktowy, kierownik Katedry i Zakładu Chemii Klinicznej i Diagnostyki Laboratoryjnej
1990–1994: adiunkt habilitowany, kierownik Katedry i Zakładu Chemii Klinicznej i Diagnostyki Laboratoryjnej
1994–1998: profesor nadzwyczajny ŚAM, kierownik Katedry i Zakładu
1998: profesor tytularny
1998–1999: Kurator Zakładu Immunologii i Serologii Wydziału Farmaceutycznego
1999–2002: Prodziekan Wydziału Farmaceutycznego z Oddziałem Medycyny Laboratoryjnej
2002–2005, 2005–2008: Dziekan Wydziału Farmaceutycznego z Oddziałem Medycyny Laboratoryjnej
2008–nadal: Prorektor ds. Szkolenia Podyplomowego Śląskiego Uniwersytetu Medycznego w Katowicach

Odznaczenia, wyróżnienia, nagrody
Krzyż Kawalerski Orderu Odrodzenia Polski
Złoty Krzyż Zasługi 
Srebrny Krzyż Zasługi 
Medal Komisji Edukacji Narodowej
Odznaka Honorowa „Za zasługi dla ochrony zdrowia” 
Srebrna Odznaka „Zasłużonemu w Rozwoju Województwa Katowickiego” 
List Gratulacyjny JM Rektora Śląskiej Akademii Medycznej z okazji XV-lecia Wydziału Farmaceutycznego Śląskiej Akademii Medycznej 
Honorowy Order „Laur 50-lecia Śląskiej Akademii Medycznej” (1998 r.)
Medal Śląskiego Uniwersytetu Medycznego w Katowicach, nadany przez Rektora SUM, z okazji 60 – lecia Uczelni
Tytuł i Medal „Ambasador Farmacji” za „Szczególne osiągnięcia w badaniach naukowych i zasługi w upowszechnianiu dorobku nauk farmaceutycznych w Europie i na świecie”, nadane przez Czasopismo Aptekarskie, 
Dyplom Czasopisma Aptekarskiego, przyznany decyzją Rady Naukowej oraz Wydawcy i Redaktora Naczelnego tego Czasopisma „Za wzorowe zorganizowanie APTEKI SZKOLENIOWEJ”, 
Medal im. Aptekarza Edmunda Baranowskiego, nadany przez Śląską Izbę Aptekarską
Medal Uniwersytetu Medycznego im. Karola Marcinkowskiego w Poznaniu, przyznany przez Rektora UM, za zasługi dla Uczelni 
Nagroda Narcyz 2008, ustanowiona przez Zarząd Izby Przemysłowo-Handlowej Rybnickiego Okręgu Przemysłowego, przyznana za „nieprzeciętne zasługi w łączeniu działalności zawodowej i społecznej”.
	
Nagrody rektora ŚAM/SUM:'''
za działalność naukową: '''15'''
za działalność dydaktyczną: '''10'''
za działalność organizacyjną: '''5'''

Indywidualna nagroda Ministra Zdrowia, I stopnia (2009)'''
„Za osiągnięcia organizacyjne, w tym konkretne działania, które spowodowały istotną poprawę warunków pracy dydaktycznej, wyników kształcenia i poziomu prac dyplomowych”. 
Nagrodą tą uhonorowano całokształt działań Prof. Krystyny Olczyk, dotyczących budowy kampusu Wydziału Farmaceutycznego; utworzenia Apteki Szkoleniowej i bazy dydaktycznej dla Zakładu Kosmetologii; remontu dotychczasowych obiektów Wydziału z gruntowną przebudową bazy Katedry Mikrobiologii; co objęło lata 2002 – 2008, tj. okres pełnienia przez dwie kadencje funkcji dziekana Wydziału Farmaceutycznego.

Noty biograficzne w wydawnictwach encyklopedycznych: '''
The World Who is Who of Women, Złota Księga Nauki Polskiej 2000, Współcześni Uczeni Polscy – Słownik biograficzny.

Linki zewnętrzne
