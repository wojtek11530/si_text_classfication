Trabant – rodzina samochodów osobowych produkowanych w Niemieckiej Republice Demokratycznej w latach 1957-1991 w fabryce VEB Sachsenring Automobilwerke w Zwickau założonej w 1902 roku przez Augusta Horcha. Nazwa Trabant odnosi się do uczczenia wystrzelenia w ZSRR sputnika – w językach łacińskim i niemieckim „trabant” znaczy „satelita”.

Historia
Trabant to rozwinięcie taniego i małego samochodu osobowego AWZ P70, produkowanego w tych samych zakładach od 1955 roku. W samochodzie tym zastosowano karoserię z tworzywa sztucznego zwanego duroplastem. Wykorzystanie tworzyw sztucznych podwyższyło odporność auta na korozję. Karoseria z duroplastu ma podwyższoną wytrzymałość na zgniatanie; w razie pożaru duroplast nie pali się, a jego temperatura topnienia jest zbliżona do temperatury topnienia aluminium. Poza duroplastem zastosowano też inne rozwiązania techniczne, kontynuowane w następnych modelach: małolitrażowy silnik dwusuwowy, duże szyby, stosunkowo pojemne wnętrze itp.

Pierwszą wersją pod nazwą Trabant był prototyp z 1957 roku pod nazwą P50'''.

Wszystkich modeli Trabanta wyprodukowano w Zwickau 3 051 485 sztuk, z których w chwili zjednoczenia Niemiec było eksploatowanych ok. 2 miliony i głównie dzięki trabantom NRD była najbardziej zmotoryzowanym krajem bloku wschodniego (w roku 1989 na jeden samochód osobowy przypadały 4 osoby).
Po upadku muru berlińskiego liczba trabantów na niemieckich drogach z oczywistych względów zaczeła spadać, co ilustruje ponizsza tabela:

Potoczne nazwy:'''
Sputnik na kółkach
Ford karton
Trabi
Zemsta Honeckera
mydelniczka
trampek
skrzydlak



Modele Trabanta
P50




Trabant P50''' został zaprezentowany podczas targów w Lipsku w 1957 roku. 7 listopada tego samego roku z taśm montażowych zjechał pierwszy Trabant wyposażony w dwusuwowy silnik o pojemności 500 cm³ i mocy 13 kW (18 KM).

Jak u poprzednika Trabanta – P70 – poszycie wykonane było z duroplastu, lecz osadzone na stalowej konstrukcji. Rok później został wprowadzony nowy silnik Typ P50/1''' o mocy 14,7 kW (20 KM) oraz nowy gaźnik 28 HB 1-1. Od maja do października 1962 roku zastosowano nowy silnik Typ P50/2'''. Natomiast w czerwcu zastosowano silnik o większej pojemności 594,5 cm³. Tak narodził sie Trabant 600. Model był produkowany od 1957 do 1962 roku w dwóch różnych wersjach nadwozi: Limuzyna (sedan) oraz Universal (kombi).

Ogółem wyprodukowano 131 440 sztuk wersji P50.


600



Trabant 600''' – od swojego poprzednika modelu P50''' różnił się zwiększoną pojemnością silnika oraz niewielkimi zmianami stylistycznymi.

Wyprodukowano go w ilości 106 628 sztuk.



601






Trabant 601''' – najbardziej popularna wersja Trabanta produkowana była przez 26 lat. Nowy model posiadał zmienione całkowicie nadwozie, które bardziej kwadratowe nawiązywało do stylistyki aut zachodnich. Początkowo produkowano go z silnikiem o pojemności 594 cm³ i mocy 23 KM. Z biegiem czasu silnik wzmocniono do mocy 26 KM. Produkowany był jedynie z nadwoziem limuzyna (wersja „Universal”, tj. kombi była wówczas dostępna jedynie w modelu P600). W 1965 roku wprowadzono 601 kombi, dzięki czemu pojemność bagażnika wzrosła do 1400 litrów.

W modelu wprowadzono nową stylizację nadwozia (wzorowaną na „skrzydlatych” samochodach produkowanych w USA), oraz później kolejne zmiany takie jak: instalacja elektryczna o napięciu 12 V, tylne zawieszenie oparte na sprężynach i poprzecznych wahaczach, zmieniona pompa hamulcowa, bezobsługowy elektroniczny zapłon, nowa konstrukcja felg, ogrzewana tylna szyba, światło przeciwmgłowe i wsteczne, zagłówki siedzeń przednich oraz bezwładnościowe pasy bezpieczeństwa.

Wersje pojazdu
Kübelwagen
Wersja Kübelwagen została specjalnie stworzona do patrolowania Muru Berlińskiego.

Kalendarium pojazdu
1965 – dodano nową paletę kolorów nadwozia. Powstała wersja dla inwalidów. Model Trabant '''601Hycomat posiadał półautomatyczne sprzęgło, dzięki czemu biegi można było zmieniać bez potrzeby wciskania pedału sprzęgła
1969 – modernizacja silnika – moc wzrosła do 19kW (26 KM). Wprowadzono również modele '''601S (Sonderwunsch) oraz '''601 deLuxe
1973 – wyprodukowanie milionowego Trabanta
1980 – debiut nowego modelu Trabanta 601 – '''601S deLuxe
1982 – wyprodukowanie dwumilionowego Trabanta
1983 – modernizacja instalacji elektrycznej z 6 na 12 V
1984 – wprowadzenie gaźnika 28H1-1
1985 – modernizacja zapłonu na elektryczny ESE-2H (EBZA)
1990 – wyprodukowanie trzymilionowego Trabanta (licząc modele P50 i P600 łącznie); zakończenie produkcji modelu 601; wyprodukowano 2 818 547 sztuk modelu 601

Kraje eksportu
Samochód eksportowany był m.in. do krajów:
Czechosłowacja
Polska
Węgry
Rumunia
Bułgaria
Jugosławia
Holandia
Belgia
Finlandia
Norwegia
Grecja
Egipt



800 RS

Model 601 przeznaczony na wyścigi ze wzmocnionym silnikiem dwusuwowym o pojemności 800cm³ i 5-biegową skrzynia biegów; konkurował z niektórymi samochodami produkcji zachodnioeuropejskiej.


1.1



Trabant 1.1''' – model produkowany od 1990 do 1991 roku, wyposażony w czterosuwowy silnik Volkswagena Polo (stąd ta popularna nazwa Trapolo, Trapol lub Trampolo) o pojemności 1043 cm³ i mocy 29 kW (39,5 KM).

masa przyczepy 300 kg (z hamulcem 400 kg)
prędkość maksymalna 125 km/h

Zmieniono również stylistykę auta. Metalowa maska i atrapa, nowa deska rozdzielcza, plastikowe zderzaki, nowe lampy na tyle pojazdu tak jak w 1964 roku miały uwspółcześnić wygląd. Resory piórowe zamieniono na kolumny McPhersona, zbiornik paliwa umieszczono pod bagażnikiem, przednie hamulce bębnowe zastąpiono tarczowymi. We wnętrzu unowocześniono deskę rozdzielczą. Auto produkowano w wersji limuzyna oraz universal (kombi) do 1991 roku.

Wytworzono łącznie 39 474 sztuk.


1.1 edition 444
W 1994 roku ostatnie Trabanty wyprodukowano w limitowanej serii 444 wyposażonych w katalizator. Różniły się od poprzedników (model 1.1) pozłacanymi elementami oraz zamiast numerów posiadały imię i nazwisko kupującego.



Prototypy





P603
W połowie lat 60. XX wieku stworzono projekt nowego Trabanta z silnikiem Wankla oznaczony numerem 603. Po nawiązaniu współpracy z Automobilwerk Eisenach i czechosłowacką Škodą powstał projekt P610 a później P1100. Pierwszą prototypową serię pojazdów sprzedano. W 1978 roku zaniechano prac nad wdrażaniem modelu do produkcji na wielką skalę.

P610
Po niepowodzeniu wspólnego projektu samochodu RWPG przystąpiono w 1973 roku do nowego projektu. Model ten miał powstać jako wspólne auto RWPG we współpracy z zakładami Automobilwerk Eisenach i Sachsenring a czechosłowacką Škodą. Pomimo osiągnięcia sukcesów przez prototypy, projekt zatrzymano w w 1979 roku.

Samochód określony początkowo jako P610, a następnie P1100. Samochód był napędzany silnikiem czterosuwowym czterocylindrowym, który przy mocy 45 KM i pojemności 1100 cm³ osiągał maksymalną prędkość 125 km/h. Do roku 1979 przeznaczono na koszty rozwojowe 35 milionów marek NRD.

6 listopada 1979 Biuro Polityczne SED uchwaliło wstrzymanie finansowania i zatrzymanie rozwoju modelu P610 pomimo wcześniejszych planów wprowadzenia go do produkcji seryjnej w 1984 roku; 15 listopada 1979 Prezydium Rady Ministrów NRD potwierdziło ostatecznie zamknięcie projektu.

P1100
brak danych

1.1 E
Auto wyposażono w silnik o pojemności 1104 cm³

1.1 Pickup
W 1991 roku, czyli pod koniec produkcji Trabanta, powstał model Pick-up. Był to model 1.1 w wersji dwuosobowej ze skrzynią ładunkową. Powstały prospekty reklamowe, odbyły się prezentacje auta, jednak nigdy nie trafiło ono do produkcji seryjnej.

newTrabi
W roku 2007 na targach motoryzacyjnych we Frankfurcie niemiecka firma Herpa pod nazwą newTrabi zaprezentowała model nowego Trabanta w skali 1:10. Firma Herpa, która jest właścicielem marki Trabant, planuje wyprodukować serię 1500 takich pojazdów.

nT
Na targach we Frankfurcie w roku 2009 firma IndiKar – Individual Karosseriebau GmbH (jeden z trzech partnerów projektu) zaprezentowała nowy prototyp samochodu, który miał wejść do produkcji w roku 2012. Jest to trzydrzwiowy hatchback o wydłużonym rozstawie osi. Mimo zmiany proporcji podstawowy kształt nadwozia został zachowany.

Dwusuwowy silnik zastąpiony został elektrycznym napędem przednich kół silnikiem asynchronicznym o mocy 45–47 kW. Samochód (według danych podanych przez producenta) może osiągać prędkość 130 km/h. Akumulatory litowe zapewniają przejechanie do 160 km.

Pojazd ma wymiary zewnętrzne: długość: 3,950 m; szerokość: 1,690 m; wysokość: 1,500 m oraz rozstaw osi 2,450 m.




Linki zewnętrzne

– strona nowego modelu Trabanta – nT










