Olgierd Stanisław Narkiewicz (ur. 21 października 1925 r. w Wilnie, zm. 9 października 2010 w Gdańsku) - polski lekarz, anatom i neuroanatom, profesor doktor habilitowany nauk medycznych. Doctor honoris causa Akademii Medycznej w Gdańsku. 

Syn Adolfa Narkiewicza i Anny z Umiastowskich. 

Zmarł 9 października 2010. Został pochowany 15 października 2010 na gdańskim cmentarzu Srebrzysko.

Kariera naukowa
1951 – doktor na Wydziale Lekarskim Akademii Medycznej w Gdańsku – praca doktorska pt. „Budowa i zmienność mięśni płatowych u człowieka”
1952-1954 - asystent
1954-1962 - adiunkt
1959 - specjalizacja z neurologii
1960 - habilitacja - praca habilitacyjna pt. „Segmenty tętnicze nerki”
1963-1971 - docent 
1964-1996 - kierownik Katedry Anatomii Prawidłowej, przekształconej następnie w Katedrę Anatomii i Neurobiologii
1967-1970 - prodziekan Wydziału Lekarskiego
1970-1972 - dziekan Wydziału Lekarskiego
1971 - profesor nadzwyczajny
1974 - Członek Komisji Neurofizjologii Komitetu Fizjologii Polskiej Akademii Nauk
1974 - Członek Komitetu Cytobiologii Polskiej Akademii Nauk
1979 - profesor zwyczajny
1991 - członek-korespondent VI Wydziału Polskiej Akademii Nauk
1994-1996 - członek Centralnej Komisji ds. Tytułów i Stopni Naukowych
1997 - członek Komitetu Nauk Neurologicznych Polskiej Akademii Nauk
1999 - członek Komitetu Neurobiologii Polskiej Akademii Nauk

 
Autor lub współautor ponad 200 prac naukowych (w tym około 100 oryginalnych), głównie z zakresu neuroanatomii i anatomii makroskopowej, szczególnie na temat organizacji strukturalnej i połączeń ośrodków podkorowych mózgu.
Do jego głównych osiągnięć należy odkrycie połączeń przedmurza, jednego z głównych ośrodków podkorowych, z korą mózgową, tworzących neuronalne pętle przedmurzowo-korowe, oraz zbadanie niektórych połączeń cholinergicznych mózgu.
Zasadniczymi kierunkami jego badań były:
organizacja strukturalno-czynnościowa połączeń kory mózgu z ośrodkami podkorowymi,
połączenia przedmurza – przedmurzowo-korowa pętla neuronalna,
ultrastruktura synaptyczna ośrodków podkorowych (przedmurza i ciała migdałowatego),
ośrodki i połączenia cholinergiczne w układzie limbicznym,
połączenia aferentne kory czołowej i ciała migdałowatego,
lokalizacja i dynamika zmian patologicznych w układzie limbicznym w przebiegu fizjologicznego procesu starzenia się i choroby Alzheimera.

Ciekawostki
Pochodził ze żmudzkiej szlachty, jego rodowym dworem były Szołpiany (powiat Taurogi), w którym Narkiewiczowie mieszkali już w XVI wieku
Jego ojciec, dr Adolf Narkiewicz, był lekarzem rejonowym, a przez pewien czas naczelnym lekarzem w Wilnie
Był poliglotą
I rok studiów lekarskich odbył na Uniwersytecie im. Marii Curie-Skłodowskiej w Lublinie, a od II roku kontynuował naukę w gdańskiej Akademii Medycznej
Jako student uzyskał już młodszą asystenturę w Zakładzie Anatomii Prawidłowej
Był uczniem i współpracownikiem prof. Michała Reichera
Uprawiał narciarstwo, kajakarstwo, a w młodości nawet wspinaczkę
Grywał w brydża

Odznaczenia i nagrody
Krzyż Oficerski Orderu Odrodzenia Polski
Krzyż Kawalerski Orderu Odrodzenia Polski
Zasłużony Nauczyciel PRL
Złoty Krzyż Zasługi 
Medal Komisji Edukacji Narodowej
Nagroda Ministra Zdrowia I stopnia – 1973
Nagroda Sekretarza Naukowego PAN - 1974, 1977, 1981
Nagroda Naukowa Prezydenta Miasta Gdańska im. Jana Heweliusza - 1995



Bibliografia
„Kto jest kim w polskiej medycynie”, Warszawa 1987













