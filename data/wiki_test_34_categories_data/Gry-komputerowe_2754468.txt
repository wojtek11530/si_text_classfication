Penumbra: Requiem – dodatek do komputerowej gry przygodowej z elementami survival horroru '''', stworzony przez Frictional Games. Jest trzecim epizodem serii Penumbra, jego premiera nastąpiła 27 sierpnia 2008 roku, mimo iż Czarna plaga miała być ostatnią częścią serii.

Fabuła
Po wysłaniu wiadomości do pokoju, w którym znajduje się Philip, wdziera się potwór i pozbawia go przytomności. Budzi się on w dziwnych ruinach, w których znajduje się technologia nie wyglądająca na ludzką. Wydostaje się z nich za pomocą portalu, który przenosi go z powrotem do kompleksu badawczego. Przez znalezione radio kontaktuje się z nim pracownik Schronu. Philip słyszy także Reda, człowieka poznanego w pierwszej części. W końcu Philip dociera do miejsca, gdzie zabił Reda w Przebudzeniu i musi podjąć tam wybór: albo dołączy do niego i spłoną obaj, albo wyjdzie z pomieszczenia. W pierwszym wypadku gra ukazuje martwego mężczyznę leżącego w pomieszczeniu, gdzie został wysłany e-mail i zaczęła się gra, a w drugim Philip przenosi się do kajuty statku, którym płynął do kompleksu badawczego.

Rozgrywka
Gra przedstawiona jest z perspektywy pierwszej osoby. W odróżnieniu do wcześniejszych części w Requiem nie występują elementy grozy ani przeciwnicy. Zadaniem gracza jest eksploracja poziomów, rozwiązywanie zagadek i unikanie niebezpieczeństw. Gra składa się z dziewięciu poziomów, a na każdym z nich gracz musi odnaleźć dwa klucze do portalu, a na końcu sam portal transportujący go do następnego obszaru.

Odbiór
Penumbra: Requiem została oceniona mniej przychylnie, niż pozostałe części, zyskując średnią ocen 67/100 w serwisie Metacritic, 62 w MobyGames oraz wynik 62,57% w GameRankings.

Zobacz też
''''



Linki zewnętrzne
