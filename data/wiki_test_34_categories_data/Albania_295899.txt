Republikańska Partia Albanii (alb. Partia Republikane Shqiptarë) – albańska partia polityczna o ideologii konserwatywnej. Powstała w 1991 r. W 2001 roku była częścią Unii dla Zwycięstwa (alb. Bashkimi për Fitoren), która zdobyła 37,1% głosów i 46 miejsc w parlamencie. W 2005 roku natomiast uzyskała 11 miejsc na 140 ogółu, stając się trzecią pod względem wielkości partią polityczną w Albanii. W wyborach 2009 zdobyła zaledwie 1 mandat (w okręgu stołecznym). Pozostaje sojusznikiem Demokratycznej Partii Albanii, wchodząc w skład rządu. Partią kieruje Fatmir Mediu.



