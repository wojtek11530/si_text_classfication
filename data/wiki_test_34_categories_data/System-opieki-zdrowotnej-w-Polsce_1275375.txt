Stefan Raszeja (ur. 24 grudnia 1922 w Starogardzie Gdańskim) - polski lekarz medycyny sądowej, profesor, rektor Akademii Medycznej w Gdańsku w latach 1972–1975.

W 1963 został kierownikiem Katedry i Zakładu Medycyny Sądowej AMG. Wcześniej pracował w Akademii Medycznej w Poznaniu. Od 1966 do 1969 był tam dziekanem, przez następne trzy lata prorektorem ds. nauki, a następnie – rektorem. Doprowadził do gruntownej przebudowy Katedry; odtąd możliwe były zajęcia w prosektorium bez opuszczania jej terenu. Zorganizował też pracownię toksykologiczną i hemogenetyczną. Powierzchnia wszystkich nieruchomości Katedry wyniosła ponad 1100 m2.

Stefan Raszeja należał m.in. do:
Międzynarodowego Stowarzyszenia Nauk Sądowych, którego był wiceprzewodniczącym;
Międzynarodowej Akademii Medycyny Prawnej i Społecznej w Lyonie;
wielu międzynarodowych organizacji medycznych, których był członkiem honorowym,
Polskiego Towarzystwa Medycyny Sądowej i Kryminologii, którego był prezesem.
Był też redaktorem Annales Academiae Medicae Gedanensis.

Przeszedł na emeryturę w 1993 roku. Pomimo to wciąż aktywnie działa w Katedrze.

W 1999 uzyskał tytuł doktora honoris causa Akademii Medycznej w Bydgoszczy. 

27 czerwca 2014 r. uzyskał tytuł doktora honoris causa Gdańskiego Uniwersytetu Medycznego.



Bibliografia
Linki zewnętrzne
