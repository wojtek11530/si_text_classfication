Dżedchonsuiufanch - Boski Ojciec Pierwszy Prorok Amona-Re Wieczny Chonsu przemawia i on żyje - wielki kapłan Amona. Syn Pinodżema I i Isetemachbit I. Objął tron pontyfikalny w Tebach po śmierci brata Masaharty w niezwykle trudnym okresie niepokojów, zamieszek i wojny domowej, wyznaczony na to stanowisko przez swego ojca. Być może zginął w czasie działań wojennych, na co może wskazywać niespełna dwuletni okres jego rządów. Władzę kapłańską przejął po jego śmierci, jego przyrodni brat Mencheperre, syn Pinodżema I i Duathathor Henuttaui II.


W czasie jego pontyfikatu równocześnie władzę sprawowali:

Pinodżem I - jako król Górnego i Dolnego Egiptu w Tebach.
Psusennes I - jako król Górnego i Dolnego Egiptu w Tanis.

Bibliografia
Grimal N. – „Dzieje starożytnego Egiptu”, PIW, Warszawa 2004, ISBN 83-06-02917-8.
Kwiatkowski B. – „Poczet faraonów”, Iskry, Warszawa 2002, ISBN 83-207-1677-2.


 

