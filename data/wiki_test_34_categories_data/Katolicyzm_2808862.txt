Kościół św. Fabiana i Sebastiana - zabytkowy, drewniany kościół cmentarny, zlokalizowany w Kłodawie, na cmentarzu parafialnym przy ul. Świętego Ducha.

Kościół zbudowano w 1557 na fundamentach wcześniejszej kaplicy Bożego Ciała z 1390. W latach 1848-1878 pełnił rolę świątyni parafialnej. Został poddany restauracjom w latach: po 1759, 1846 i 1972-1976. Wyposażenie głównie rokokowe. Obok stoi XVIII-wieczna dzwonnica konstrukcji słupowej. Oba obiekty nakryte są dachem gontowym.

Bibliografia
Kłodawa - Centralny Łuk Turystyczny (folder turystyczny), Urząd Miasta i Gminy w Kłodawie, 2009, ss.6-7
praca zbiorowa, Słownik krajoznawczy Wielkopolski, PWN, 1992, s.107, ISBN 83-01-10630-1











