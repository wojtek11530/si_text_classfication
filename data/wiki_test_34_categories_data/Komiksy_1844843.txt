Japonia widziana oczyma 20 autorów – francusko-japoński projekt komiksowy, którego zwieńczeniem była wydana w 2005 roku antologia komiksowa. Na zaproszenie mieszkającego w Tokio francuskiego twórcy komiksowego Frédéderica Boileta do Japonii przyjechała grupa twórców z Francji. Wraz ze swoimi japońskimi kolegami po fachu stworzyli 18 opowiadań komiksowych. Obcokrajowcy skupiali się głównie na swojej wizycie w Japonii i wrażeniach, Japończycy tworzyli historie obyczajowe, nawiązujące do legend i życia codziennego.

Antologia jest częścią większego projektu, w ramach którego wyszły m.in. podobne antologie China i Korea. Polskie wydanie ukazało się w 2009 roku nakładem wydawnictwa Hanami.

Spis opowiadań
Nad brzegiem morza – Kan Takahama
Wrota wejściowe – David Prudhomme
Letnie niebo – Jirō Taniguchi
Teraz już mogę umrzeć!''' – Aurélia Aurita
Osaka 2034''' – François Schuiten i Benoît Peeters
Osaczańska robota – Radosław Bolałek i Jakub Babczyński (tylko w wydaniu polskim)
Shin.Ichi – Emmanuel Guibert
Nowi bogowie – Nicolas de Crécy
Kankichi – Taiyō Matsumoto
Tokio według Oualtérou – Joann Sfar
Słonecznik – Little Fish (brak w wydaniu japońskim)
Team player – Ryuichirō Kutsuzawa (tylko w wydaniu japońskim)
Fałszywy trop – Michał Śledziński (tylko w wydaniu polskim)
Śpiew cykad – Moyoko Anno
W alkowie miłości – Frédéderic Boilet
Miasto drzew – Fabrice Neaud
Festiwal dzwoniących koni – Daisuke Igarashi
W puszczy – Kazuichi Hanawa
Sapporo Fiction – Étienne Davodeau

Wersje
W wersji japońskiej opowiadanie Słonecznik zostało zastąpione opowiadaniem Team Player. Opowiadania Osaczańska robota i Fałszywy trop pojawiają się jedynie w wydaniu polskim i powstały specjalnie na jego potrzeby.




