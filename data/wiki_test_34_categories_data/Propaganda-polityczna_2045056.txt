Время ''(transl. Wremia)'' – główny program informacyjny Wszechrosyjskiej Państwowej Kompanii Telewizyjnej i Radiowej, nadawany na kilku kanałach w czasach Związku Socjalistycznych Republik Radzieckich, jak i obecnie w Rosji i na Białorusi. W latach komunizmu był głównym ośrodkiem propagandy władz ZSRR, mogącym oddziaływać na całe społeczeństwo. Odpowiednik polskiego Dziennika Telewizyjnego (dawniej) i Wiadomości (obecnie).

Historia
Pierwszy dziennik Время wyemitowany został 1 stycznia 1968 roku. Założycielem programu był radziecki dziennikarz radiowy Jurij Lietunow. Od 1986 w drugim programie Sowieckiej Telewizji prezentowano wydanie dla niesłyszących – z użyciem rosyjskiego odpowiednika systemu językowo-migowego. W roku 1991 redakcja miała ok. 40 placówek zagranicznych przygotowujących relacje.

27 sierpnia 1991 roku program został zlikwidowany ze względów politycznych, jako relikt propagandowy dawnej epoki. Wznowienie emisji nastąpiło jednak już 16 grudnia 1994 roku z uwagi na wybuch wojny w Czeczenii.

Czołówka
W pierwszej czołówce muzyka była spokojna, grana na fortepianie. W czołówce z 1970 roku wykorzystany został motyw z utworu Swiridowa „Czas, Naprzód!” z 1965 roku. W 1972 roku zmieniono sygnał programu, ale powrócono do niego w 1983 i od 1986 roku. Od 1996 roku stosowany jest sygnał autorstwa Siergieja Czerkizowa. W 2000 roku Czerkizow napisał nowy utwór początkowy, który jest używany do dziś.

Czołówka na samym początku historii programu przedstawiała po lewej stronie napis w tle anteny satelitarnej: ZSRR TV, poniżej napis Время.
Obecnie czołówka programu ma bardzo nowoczesny design: czerwony splash, który obraca się świecie, pod koniec czołówki wyświetla słowo „Время” w prawym rogu ekranu.

Emisja
Время ukazują się codziennie o godzinie 21:00 czasu moskiewskiego. Do dnia 31 grudnia 1989 roku ukazywało się jeszcze wydanie powtórkowe o godz. 12:30. Do połowy 1980 roku program był nadawany w pierwszym programie Bułgarskiej Telewizji Narodowej, bez tłumaczenia.

Linki zewnętrzne
Ten artykuł opracowano na postawie artykułu  ([ wersja numer 26044132]) z rosyjskojęzycznej wersji Wikipedii.''



