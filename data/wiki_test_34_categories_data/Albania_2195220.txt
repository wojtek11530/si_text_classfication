Gaqo Çako - (ur. 24 stycznia 1935 w Korczy) - albański śpiewak operowy, ojciec Pirro Çako.

Ukończył szkołę artystyczną Jordan Misja w Tiranie, w klasie śpiewu, kierowanej przez Jorgjia Truja. W 1957 wyjechał do Moskwy, gdzie studiował w Konserwatorium im. Piotra Czajkowskiego, w klasie A. Sołowjowej. W 1961, z uwagi na pogorszenie relacji albańsko-radzieckich powrócił do Albanii. Rozpoczął pracę jako solista w zespole Teatru Opery i Baletu, z którym był związany do końca swojej kariery zawodowej. W 1971 ukończył studia podyplomowe w Rzymie, pod kierunkiem Cesare Angelottiego. W 1978 zdobył główną nagrodę na siedemnastej edycji festiwalu Festivali i Këngës w Tiranie. Zwycięstwo przyniosła mu piosenka Këputa një gjethe dafine.

Wraz z zespołem Teatru Opery i Baletu Çako występował we Włoszech, Grecji, USA i w Jugosławii. Zajmował się także pracą dydaktyczną, w Instytucie Sztuk w Tiranie.

W 1999 nagrał we Francji trzy płyty CD z najsłynniejszymi ariami operowymi i jeden CD z albańskimi pieśniami ludowymi (we współpracy z Çeskiem Zadeją).

Za swoją działalność otrzymał tytuł Artysty Ludu (alb. Artist i Popullit).

Bibliografia
