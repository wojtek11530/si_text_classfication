Marta Boberska (ur. 1970) – śpiewaczka (sopran) i aktorka, solistka Warszawskiej Opery Kameralnej.

Absolwentka Akademii Muzycznej im. Fryderyka Chopina w Warszawie (cum laude, 1995) w klasie śpiewu prof. Janiny Skalik. Od roku 1994 jest solistką Warszawskiej Opery Kameralnej (partie solowe w operach Mozarta, Monteverdiego, Händla i in.).

Wykonuje zarówno muzykę dawną (m. in. utwory kameralne i oratoryjno-kantatowe), jak i współczesną (m.in. prawykonanie cyklu pieśni Marijn Simons, opera Balthazar Zygmunta Krauzego), współpracując m.in. z Władysławem Kłosiewiczem, Jerzym Maksymiukiem, Agatą Sapiechą i Markiem Toporowskim. Ma na koncie nagrania muzyki filmowej (m.in. do filmów Andrzeja Wajdy i Agnieszki Holland) oraz nagrania radiowe i telewizyjne.

Współpracuje z wieloma filharmoniami i teatrami (m.in. Teatr Narodowy, Opera Nova w Bydgoszczy, Łotewska Opera Narodowa). Na deskach Teatru Powszechnego w Warszawie partnerowała Krystynie Jandzie w spektaklu Maria Callas. Lekcja śpiewu. Koncertuje w kraju i za granicą.

Wielokrotnie nominowana do Paszportu Polityki (2000, 2001, 2002) oraz Fryderyków (1999, 2000, 2001, 2002, 2005).

Linki zewnętrzne
motet '''' Mozarta w wykonaniu Marty Boberskiej (udostępniony przez Filharmonię Wrocławską; plik mp3 ok. 4 MB)







