Poncyria trójlistkowa, pomarańcza trójlistkowa (Poncirus trifoliata) – gatunek rośliny cytrusowej z rodziny rutowatych, występująca w Chinach. 

Morfologia
Małe drzewo lub krzew o wysokości 1-7 m, posiada na pędach sztywne kolce. Liście złożone z trzech owalnych lub eliptycznych listków o długości 3-6 cm i karbowanych brzegach. Kwiaty złożone z 5-działkowego kielicha, szeroko rozpostartych 5 płatków korony, 1 słupka i licznych pręcików. Owocem jest duża (średnicy 3-5 cm), żółtozielona jagoda z omszoną skórką. Owoce przyjemnie pachną, jednak są niejadalne.

Zastosowanie
Ponieważ jest bardziej zimotrwała niż inne rośliny cytrusowe, używana jest przez ogrodników jako podkładka do szczepienia innych roślin cytrusowych i uzyskiwania odpornych na mróz mieszańców np. cytranga (poncyria × pomarańcza) i cytrangokwat (poncyria × kumkwat). W polskich ogrodach spotykana dość rzadko, ale uprawa tego gatunku jest możliwa do strefy 5), w której leży większość obszaru Polski. Szczególnie polecana jest na żywopłoty. Preferuje słoneczne i osłonięte przed wiatrem stanowiska, żyzne i przepuszczalne gleby. 









