Uchylanie się od podatków (ang. tax evasion) – ogólny termin określający całokształt nielegalnych wysiłków jednostek, przedsiębiorstw i innych podmiotów mających na celu zmniejszenie ich zobowiązań podatkowych.

Uchylanie się od podatków opiera się przede wszystkim na nieuczciwych deklaracjach podatników co do uzyskanych przychodów, czy zysków. W dyskusjach publicznych jest często używane dla dyskredytacji legalnego obchodzenia podatków i legalnej optymalizacji podatkowej.

Obecnie do najbardziej rozpowszechnionych sposobów uchylania się od podatków należą:
uzyskiwanie dochodów z niezarejestrowanych, często zabronionych przez prawo działalności (kradzieże, handel narkotykami)
unikanie uiszczania opłat celnych (w przypadku opłat celnych ad valorem, tzn. pobieranych jako określony procent od wartości dóbr, powszechne jest zaniżanie wartości celnej importowanych towarów, do ceł specyficznych, czyli takich gdzie poziom obciążeń jest określony w ramach tej samej grupy towarowej, bardziej odpowiednie stają się fałszywe deklaracje dotyczące ilości importowanych dóbr)
przemyt
uchylanie się od podatku VAT przez producentów poprzez zmniejszanie fakturowanej ilości sprzedanych towarów

Zobacz też
obchodzenie podatków
szara strefa
raj podatkowy

Bibliografia
N. Acocella, Zasady polityki gospodarczej, Wydawnictwo Naukowe PWN, Warszawa 2002


