Gary Kagelmacher (ur. 21 maja 1988 roku w Montevideo) - urugwajski piłkarz z niemieckim obywatelstwem występujący na pozycji prawego lub środkowego obrońcy w TSV 1860 Monachium. Mierzy 183 centymetry, waży 85 kilogramów .

Kariera klubowa
Swoją karierę rozpoczynał w Danubio z rodzinnego miasta i stąd został najpierw wypożyczony (2007 rok), a następnie wykupiony (2008) przez hiszpański Real Madryt. Gary początkowo grał wyłącznie dla Castilli, czyli zespołu rezerw Królewskich, gdzie w ciągu dwóch lat zaliczył w sumie 54 spotkania. W pożegnalnym - jak się okazało - spotkaniu Juande Ramosa jako szkoleniowca pierwszej drużyny, w 38 kolejce Primera División sezonu 2008/09, kiedy Real grał na wyjeździe z Osasuną Pampeluna, zaliczył pierwszy występ w jedenastce kadry "A". Zagrał 58 minut i po tym czasie został zastąpiony przez innego debiutanta, defensywnego pomocnika, Marcosa Tébara. W 2010 roku przeszedł do Germinalu Beerschot.


Stan na: 1 sierpień 2014 r.'''


Kariera Reprezentacja
Gary rozegrał wiele spotkań dla młodzieżowej reprezentacji Urugwaju. Od 2007 roku zaliczył 27 meczów w koszulce La Celeste, w których zdobył 7 bramek.














