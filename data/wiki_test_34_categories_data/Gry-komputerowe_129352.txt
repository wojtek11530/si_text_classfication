Hitman – seria pięciu części gier komputerowych, w której gracz wciela się w płatnego mordercę, Agenta 47. Hitman łączy klasyczne cechy gier akcji z elementami logicznymi i taktycznymi. Rozgrywkę ogląda się z perspektywy trzeciej lub pierwszej osoby.

Gra zawdzięcza swój sukces nietypowej tematyce, połączeniu akcji z elementami strategicznymi, realizmowi oraz możliwości kreatywnego przejścia poziomów na wiele sposobów.

Twórcą serii jest duńska firma IO Interactive. Głosu tytułowemu Hitmanowi użyczył David Bateson.

Gry z serii


Rozgrywka
Zadaniem gracza jest wykonywanie zleconych mu zadań, które polegają na eliminacji jakiejś osoby. Misje da się przechodzić na przeróżne sposoby, można np. podkraść się do kogoś i wykonać zadanie nie zwracając niczyjej uwagi albo likwidować kolejnych wrogów przy pomocy broni palnej.

Gracz ma do wyboru bogaty arsenał broni. Dostępne są zarówno karabiny zwykłe i snajperskie, jak i różne strzelby czy pistolety (w tym dwa Silverballery, które są znakiem rozpoznawczym Hitmana). Gra daje wolną rękę w wykonywaniu misji. Jedynymi ograniczeniami działania są cele misji (np. niedopuszczenie do śmierci osób postronnych).

Kontynuacje i nawiązania
Po sukcesie pierwszej części gry, '''' (2000), stworzone zostały kolejne: '''' (2002), '''' (2004) oraz '''' (2006).

Powstał także film na podstawie gry pod tym samym tytułem. Obraz wyreżyserował Xavier Gens, scenariusz napisał Skip Woods. Agenta 47 zagrał Timothy Olyphant. Amerykańska premiera odbyła się 21 listopada 2007, w Polsce film ukazał się 30 listopada 2007.

20 listopada 2012 miała premierę nowa odsłona gry pod nazwą '''', wyprodukowana przez IO Interactive i wydana przez Square Enix na platformy PlayStation 3, Xbox 360 i Microsoft Windows.



Linki zewnętrzne
