
Rodzina Bachów przez prawie dwieście lat miała istotny wkład w kształtowanie historii muzyki. Pochodziło z niej ponad 50 znanych muzyków i kilku ważnych kompozytorów, z których największe uznanie zdobył Johann Sebastian Bach (1685–1750). Był on też pierwszym członkiem rodziny, który interesował się dziejami rodu i naszkicował jego drzewo genealogiczne, drzewo to później zostało uzupełnione przez jego syna Carla Philippa Emanuela.

Ród Bachów, mimo że pojawiło się w nim wielu znakomitych przedstawicieli, znany był przede wszystkim lokalnie; liczebność członków rodu i ich sława spowodowała, że w Erfurcie wszyscy muzycy znani byli jako "Bachowie", niezależnie od związków (lub ich braku) z rodziną o tym nazwisku. Bachowie nie opuścili Turyngii aż do czasu, gdy synowie Jana Sebastiana udali się do innych ośrodków europejskich i tam zyskali sławę. Ich ojciec zyskał wówczas miano "ojca wielkich Bachów", a jego twórczość pozostawała znana tylko koneserom.

Przodkowie Jana Sebastiana Bacha


Na początku XVI wieku znane były cztery gałęzie rodziny Bachów. Metryki wspominają w 1561 o Hansie Bachu z Wechmaru (wioski pomiędzy Gothą a Arnstadt w Turyngii), którego uznaje się za prawdopodobnego ojca Wita Bacha.

Veit Bach (zm. przed 1578) był węgierskim piekarzem zmuszonym do ucieczki z ojczyzny do Niemiec z powodów prześladowań religijnych (Veit Bach, jak i jego potomkowie, był protestantem). Odnajdował przyjemność w niedużej cytrze, którą zabierał ze sobą do młyna.
Jego syn Johannes Bach (zm. 1626) "der Spielmann" (muzyk, grajek) był pierwszym profesjonalnym muzykiem w rodzinie. Początkowo podjął zawód piekarza, ale wykazując szczególną skłonność do muzyki, został dudziarzem.
Jego drugi wnuk Christoph Bach (1613–1661) był także muzykiem.
Jego pierwszy prawnuk Johann Ambrosius był ojcem Jana Sebastiana.

Inni narodzeni przed 1685
Najstarszy brat Johanna Ambrosiusa, Heinrich z Arnstadt, miał dwóch synów: Johanna Michaela i Johanna Christopha, którzy zaliczają się do największych poprzedników Jana Sebastiana. Johannowi Christophowi przypisuje się obecnie autorstwo motetu Ich lasse dich nicht ("Nie opuszczę cię"), figurującego w katalogu dzieł Bacha (BWV 159a). Sam Jan Sebastian szczególnie podziwiał Johanna Ludwiga, którego dwanaście kantat przepisał i wykonał w Lipsku.

Potomkowie Jana Sebastiana

Z siedmiorga dzieci, które Janowi Sebastianowi urodziła jego pierwsza żona, przeżyło go jedynie troje, w tym dwóch synów, którzy także zostali muzykami: Wilhelm Friedemann oraz wspomniany Carl Philipp Emanuel Bach.

Drugą żoną Jana Sebastiana Bacha została Anna Magdalena Wilcken, utalentowana muzycznie sopranistka, córka nadwornego trębacza księcia Saksonii. Doczekali się trzynaściorga dzieci, z których Gottfried Heinrich, Johann Christoph Friedrich oraz Johann Christian odegrali większą rolę w historii. Trzy córki dożyły pełnoletności: Elisabeth Juliane Friederica (1726–1781), poślubiła ona ucznia Bacha – Johanna Christopha Altnikola, Johanna Carolina (1737–1781) i Regina Susanna (1742–1809).

Drzewo genealogiczne


Poszerzona genealogia





Veit Bach (ok. 1550–1619)
Johann(es) "Hans" Bach I (d. 1626)
Johann(es) "Hans" Bach III (1604–1673) – linia erfurcka 
Johann Christian Bach I (1640–1682)
Johann Jacob Bach II (1668–1692)
Johann Christoph Bach IV (1673–1727)
Johann Samuel Bach (1694–1720)
Johann Christian Bach II (1696–)
Johann Günther Bach II (1703–1756)
Johann Aegidius Bach I (1645–1716)
Johann Balthasar Bach (1673–1691)
Johann Bernhard Bach I (1676–1749)
Johann Ernst Bach II (1722–1777)
Johann Georg Bach I (1751–1797)
Johann Christoph Bach VI (1685–1740)
Johann Friedrich Bach II (1706–1743)
Johann Aegidius Bach II (1709–1746)
Johann Nicolaus Bach I (1653–1682)
Christoph Bach (1613–1661)
Georg Christoph Bach (1642–1697)
Johann Valentin Bach (1669–1720)
Johann Lorenz Bach (1695–1773)
Johann Elias Bach (1705–1755)
Johann Michael Bach III (1745–1820) (?)
Johann Georg Bach II (1786–1874)
Georg Friedrich Bach (1792–1860)
Johann Christoph Bach II (1645–1693)
Johann Ernst Bach I (1683–1739)
Johann Christoph Bach VII (1689–1740)
Johann Ambrosius Bach (1645–1695)
Johann Christoph Bach III (1671–1721)
Johann Andreas Bach (1713–1779)
Johann Christoph Georg Bach (1747–1814)
Johann Bernhard Bach II (1700–1743)
Johann Christoph Bach VIII (1702–1756)
Ernst Carl Gottfried Bach (1738–1801)
Ernst Christian Bach (1747–1822)
Philipp Christiann Georg Bach (1734–1809)
Johann Jacob Bach III (1682–1722)
Johann Sebastian Bach (1685–1750) – poślubił najpierw swoją kuzynkę, Marię Barbarę Bach (1684–1720); drugie małżeństwo w 1721 r. z Anną Magdaleną Wilcke (1701–1760)
Catharina Dorothea Bach (1708–1774)
Wilhelm Friedemann Bach (1710–1784) – tzw. "Bach drezdeński" lub "Bach z Halle"
Carl Philipp Emanuel Bach (1714–1788) – tzw. "Bach hamburski" lub "berliński"
Johann Sebastian Bach (1748–1778) – malarz
Johann Gottfried Bernhard Bach (1715–1739)
Gottfried Heinrich Bach (1724–1763)
Johann Christoph Friedrich Bach (1732–1795) – tzw. "Bach bückeburski"
Wilhelm Friedrich Ernst Bach (1759–1845)
Johann Christian Bach III (1735–1782) – tzw. "Bach mediolański" lub "londyński"
Heinrich Bach I (1615–1692) – linia arnstadzka
Johann Christoph Bach I (1642–1703)
Johann Nikolaus Bach II (1669–1753)
Johann Christoph Bach V (1676–)
Johann Heinrich Bach II (1709–)
Johann Friedrich Bach I (1682–1730)
Johann Michael Bach II (1685–)
Johann Michael Bach I (1648–1694)
Maria Barbara Bach (1684–1720) – żona Jana Sebastiana (1685–1750)
Johann Günther Bach I (1653–1683)
Philippus "Lips" Bach (1590–1620) – syn Veita Bacha
Wendel Bach (1619–1682)
Johann Jacob Bach I (1655–1718)
Nicolaus Ephraim Bach (1690–1760)
Georg Michael Bach (1703–1771)
Johann Christian Bach IV (1743–1814)
Johann Ludwig Bach (1677–1731) – tzw. "Bach z Meiningen", kompozytor
Gottlieb Friedrich Bach (1714–1785) – nadworny organista w Meiningen
Johann Philipp Bach (1752–1846) – muzyk i malarz
Samuel Anton Bach (1713–1781)
Johann Bach IV (1621–1686)
Johann Stephan Bach (1665–1717)

Caspar Bach I (1570–1640) (brat Veita?)
Caspar Bach II (1600–)
Heinrich "Ślepy Jonas" Bach (–1635)
Johann(es) Bach II (1612–1632)
Melchior Bach (1603–1634)
Nicolaus Bach (1619–1637)



Bibliografia
(ang.)
The New Grove Bach Family, Christoph Wolff et al., MacMillan 1983 ISBN 0 333 34350 6


