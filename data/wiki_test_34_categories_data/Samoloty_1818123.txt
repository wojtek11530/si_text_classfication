Caproni Vizzola F.''' – rodzina włoskich myśliwców firmy Caproni z siedzibą w Vizzola.

Caproni-Vizzola F.4
W 1937 roku zespół inżynierów Caproni Vizzola SA pod kierunkiem F. Fabriziego rozpoczął pracę nad szeregiem myśliwców. Dla dwóch prototypów F.4 przeznaczono silniki Isotta Fraschini Asso 121 RC40 o mocy 960 KM a dla F.5 silniki Fiat A.74 RC38. 

Od lata 1939 we Włoszech pojawiły się niemieckie silniki Daimler-Benz DB 601 które użyto w F.4 i oblatano w lipcu 1940 roku. 

Na uzbrojenie składały się: dwa karabiny maszynowe Breda-SAFAT kal. 12,7 mm. Od 1942 roku na stanie dywizjonów.

Caproni-Vizzola F.5
Wersja ta została wyposażona w silniki Fiat A.74 RC38 o mocy 870 KM. Zbudowano 12 maszyn. Samoloty były używane jako myśliwce nocne i osiągały prędkość 496 km/h.

Caproni-Vizzola F.6M
F.6M (M - metalico) wykorzystywał kadłub F.5 i został wyposażony w silniki Daimler-Benz DB 605A. Prototyp oblatano we wrześniu 1941 roku. Na uzbrojenie składały się: dwa karabiny maszynowe Breda-SAFAT kal. 12,7 mm. Samolot osiągnął max. prędkość 569 km/h.

Prototyp został rozbity podczas kolizji na lotnisku Bresso. Po wypadku zaniechano dalszych prac nad tą wersją.

Caproni-Vizzola F.6Z
Planowano użyć silników Isotta Fraschini Zeta RC25/60 o mocy 1500 KM. Silnik był dopiero dostępny w sierpniu 1943 roku, jednakże zawieszenie broni między Włochami a aliantami przerwało dalsze prace nad samolotem. Samolot miał osiągnąć prędkość 630 km/h. Na uzbrojenie składały się trzy karabiny maszynowe Breda-SAFAT kal. 12,7 mm.

Caproni-Vizzola F.7
F.7 miał odznaczać się od F.6 poprawioną aerodynamiką, ale koniec wojny położył kres pracom nad projektem.

Literatura
William Green und Gordon Swanborough, Jagdflugzeuge der Welt. Motorbuchverlag, Stuttgart 1996

Bibliografia





