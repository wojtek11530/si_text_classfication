Poznań Game Arena (PGA) – festiwal gier komputerowych i wideo, gier fabularnych i sportów ekstremalnych, odbywający się na Międzynarodowych Targach Poznańskich w Poznaniu w latach 2004-2009 oraz od 2012.

Struktura Poznań Game Arena podzielona jest na trzy części:
Digital Arena – arena poświęcona rozrywce multimedialnej, grom komputerowym i nowoczesnym technologiom
Fantasy Arena – miejsce dla miłośników gier karcianych, figurkowych, planszowych, pasjonatów szachów i brydża oraz spotkanie miłośników literatury fantasy,
Paintball Arena (dawniej Extreme Arena)

Projekt PGA został zawieszony w maju 2010 roku na rzecz targów elektroniki użytkowej i gier video ON/OFF, które odbyły się w dniach 22-24 października 2010 w Warszawie. W 2011 roku targi ON/OFF nie odbyły się.

W roku 2012 targi PGA powróciły. Impreza ta odbyła się między 26 i 28 października 2012 r na terenie Międzynarodowych Targów Poznańskich. Imprezą towarzyszącą od tej edycji stał się Zjazd Twórców Gier (edycja 5.).

Kolejne edycje w latach 2013 oraz 2014 odbyły się również w październiku na terenie Międzynarodowych Targów Poznańskich.

Dane
1 edycja odbyła się w 2004 roku pomiędzy 20, a 23 kwietnia.
2 edycja odbyła się w 2005 roku pomiędzy 25, a 27 lutego, frekwencja wynosiła 11 tys. osób.
3 edycja odbyła się w 2006 roku pomiędzy 25, a 26 listopada, frekwencja wynosiła 14 tys. osób.
4 edycja odbyła się w 2007 roku pomiędzy 24, a 25 listopada, frekwencja wynosiła 17 tys. osób.
5 edycja odbyła się w 2008 roku pomiędzy 22, a 23 listopada, frekwencja wynosiła 25 tys. osób.
6 edycja odbyła się w 2009 roku pomiędzy 16, a 18 października, frekwencja wynosiła 28 576 osób.
7 edycja odbyła się w 2012 roku pomiędzy 26, a 28 października, frekwencja wynosiła 35 000 osób.
8 edycja odbyła się w 2013 roku pomiędzy 18, a 20 października, frekwencja wynosiła 41 200 osób.
9 edycja odbyła się w 2014 roku pomiędzy 24, a 26 października, frekwencja wynosiła 59 400 osób.

Linki zewnętrzne


