Call of Duty: Black Ops – gra komputerowa z gatunku first-person shooter osadzona w realiach zimnej wojny, wyprodukowana przez Treyarch i wydana przez Activision. Gra ukazała się 9 listopada 2010 roku. Jest to siódma część serii gier Call of Duty.

O rozpoczęciu nad nią prac poinformował na swoim profilu w serwisie LinkedIn David Kim, starszy animator studia Treyarch. Kim napisał: "Pracuję nad moim drugim tytułem jako starszy animator w branży gier u Activision/Treyarch przy Call of Duty 7''."

Fabuła
Lata 60. XX wieku, czasy zimnej wojny. Związek Radziecki i USA stoją na krawędzi konfliktu atomowego. Radziecki generał Nikita Dragowicz jest w posiadaniu zabójczego gazu Nova 6, który wykradł nazistom pod koniec II wojny światowej. Ma zamiar rozpylić zabójczą toksynę nad Ameryką. CIA otrzymuje zadanie z góry, aby zażegnać zagrożenie, dlatego postanawia aresztować kapitana Alexa Masona, który według śledczych jest w posiadaniu informacji na temat pewnego ciągu cyfr, który ma wpływ na działania wroga. Z powodu tego, iż Mason został poddany praniu mózgu, opowiada agentom ostatnie siedem lat życia.

W 1961 roku rozpoczyna się inwazja w Zatoce Świń. Mason, wraz z sierżantem Frankiem Woodsem i Josephem Bowmanem ma za zadanie zlikwidować kubańskiego dyktatora, Fidela Castro. Podczas, gdy kubańscy uchodźcy z pomocą wojsk amerykańskich walczą z Kubą, drużyna Masona przekrada się do fortecy Castro. Gdy w końcu dyktator ginie z rąk Alexa, okazuje się, że był to sobowtór. Prawdziwy Fidel ukazuje się nam, gdy Mason, aby ratować uciekających przyjaciół, likwiduje przeszkodę dla samolotu na pasie i zostaje złapany. Wtedy mamy okazję po raz pierwszy spotkać generała Dragowicza. W ramach przyjaźni kubańsko-radzieckiej, Mason zostaje "podarowany" przez Fidela Dragowiczowi. Ten zabiera go do rosyjskiego łagru.

Kolejny epizod rozgrywa się w łagrze w Workucie. Mason, oficjalnie uznany za zaginionego, przeżywa trud więźnia w ciągu dwóch lat. Zaprzyjaźnia się z Wiktorem Reznowem, byłym oficerem Armii Czerwonej, weteranem II wojny światowej, który ma osobiste powody do zemsty na Dragowiczu. Po ciągnących się miesiącach więzienia, Reznow i Mason obmyślają powstanie, które umożliwiłoby im ucieczkę i walkę ze złym generałem. Alex zabijając kamieniem strażnika, podczas pozorowanej bójki z Wiktorem, jako pierwszy rozpoczyna bunt. Wtedy wszyscy więźniowie i łągrownicy ruszają do ataku na znienawidzonych klawiszy. Podczas walk, Mason spotyka Siergieja Kozina, który poświęca się dla niego, przytrzymując swoim ciałem zamykające się drzwi. Powstanie rozszerza się na cały obóz. Mason, uzbrojony w Mini-guna likwiduje kolejne fale przeciwników, lecz żołnierze rosyjscy wypuszczają gaz łzawiący. Z opresji ratuje go Reznow, który ogłosił się przywódcą buntu. W końcowej fazie powstania, Reznow i Mason uciekają przed strażnikami na motocyklach. Podczas, gdy Mason przeskakuje na jadący pociąg, Reznow postanawia zrezygnować z ucieczki i zostaje otoczony przez siły radzieckie. Krzyczy do Alexa, że "wolność jest tylko dla niego (Masona), nie dla niego".

Po ucieczce z Workuty, Mason zostaje przydzielony do dyspozycji Jasona Hudsona, oficera CIA. Ten wprowadza go do Pentagonu na spotkanie z prezydentem Johnem Fitzgeraldem Kennedym. Kennedy zleca mu misję w Bajkonurze, która będzie polegać na zniszczeniu Sojuza 2 i likwidacji nazistowskich naukowców, współpracujących z Dragowiczem. Do misji zostają przydzieleni jego starzy koledzy, Woods i Bowman. Ich wtyką w obozie wroga miał być Grigorij Weaver, lecz zostaje szybko złapany przez pułkownika Lwa Krawczenkę, najbliższego współpracownika generała Dragowicza. Gdy ten wzywa Masona do poddania się i nie otrzymuje odpowiedzi, wyłupuje lewe oko Weavera. Woods i Mason obierają za cel stację łączności. Przebierają się więc w uniformy żołnierzy radzieckich i bezpiecznie przedostają się do wyznaczonego celu. Po likwidacji zagrożenia, postanawiają uwolnić Weavera. Mason, spektakularnie zjeżdżając na linie, eliminuje wartowników i oswabadza Grigorija. Następnie okazuje się, że Weaver nie umieścił ładunku, który miałby zniszczyć rakietę. Wtedy cała grupa kieruje się do pokoju nadawania. Gdy zawodzi ostatnia nadzieja, Mason bierze w swoje ręce wyrzutnię rakiet Walkiria i niszczy rakietę. W międzyczasie, Krawczenko ucieka helikopterem, a Dragowicz samochodem. Grupa ostrzeliwuje limuzynę generała, która ulega wypadkowi. Ciała Dragowicza nie odnaleziono.

Po udanej misji w Bajkonurze, rząd postanawia wysłać Masona do Wietnamu, do miejscowości Khe Sahn, w której znajduje się obóz wojsk amerykańskich. Wraz z Hudsonem spotyka starego znajomego, Franka Woodsa, który dowodzi SOGiem. Podczas przejazdu przez obóz, baza zostaje zaatakowana przez Ludową Armię Wietnamu. Alex ratuje życie Hudsona i rusza bronić Khe Sahn. Za pomocą detonatorów odpala ładunki, likwidujące kolejne fale wroga oraz niszczy radzieckie czołgi T-55. W kolejnym etapie misji, bohaterowie muszą przebić się przez pierwszą linię obrony, która jest stale atakowana. Alex za pomocą wyrzutni rakiet niszczy kolejne czołgi. Pod koniec misji, na pobojowisku zjawia się Bowman, który także zostaje przydzielony do SOGu.

W kolejnym etapie gry, Mason zostaje wysłany do miasta Hue, będącego aktualnie pod oblężeniem na skutek Ofensywy Tet. Głównym celem Alexa jest ewakuowanie rosyjskiego zdrajcy i ważnych dokumentów. Helikopter, na którym Mason i Woods przebywają zostaje zestrzelony, a bohaterowie lądują w samym środku budynku, w którym przebywa zdrajca. Żołnierze SOG, czyszczący kolejne pomieszczenia, dowiadują się od wietnamskiego spikera o tym, że komuniści mają zamiar rozstrzeliwać cywilów. Mason w końcu trafia do pokoju z Rosjaninem, gdy nagle zostaje zaatakowany przez żołnierza LAW. Z opresji ratuje go Wiktor Reznow, urojenie Masona, wywołane na skutek prania mózgu Alexa w Workucie. Od tej chwili, Masonowi będzie się zdawać, że Reznow wydostał się z Workuty i pomaga mu zabić Dragowicza. Dokumenty dotyczą radzieckiej obecności w Wietnamie i Laosie, jednak pośród papierków Mason odkrywa, że generał Dragowicz i jego zastępca, Krawczenko także są w Wietnamie. W kolejnej części gry, bohaterowie za pomocą wsparcia śmigłowców niszczą obwarowane budynki i czołgi. Po koniec, oddział zostaje otoczony przez Wietnamczyków. Dochodzi do zaciekłej bitwy. Na szczęście w ostatnim momencie przybywa łódź ratunkowa, która ratuje Masona i resztę przed nalotem amerykańskich śmigłowców.

Informacje o planach Dragowicza trafiają do Hudsona i Weavera, którzy odkrywają, iż jednym z naukowców, pracujących dla generała jest doktor Daniel Clarke. Oficerowie CIA przybywają do dzielnicy Hongkongu, w której ukrywa się chemik. Podczas wnikliwego przesłuchania, wychodzi na jaw informacja, że Clarke jest spalony i jest celem numer jeden do zlikwidowania. Nagle Hudson i reszta zostają zaatakowani przez oddział Specnazu. Są zmuszeni do ucieczki dachami. Clarke ujawnia, iż Steiner i główna baza projektu Nova 6 znajduje się w ZSRR, a konkretnie w górach Jamantau. Po pokonaniu wielu przeciwników, Clarke wysadza w powietrze śmigłowiec Mi-8, należący do Dragowicza. Podczas długotrwałej ucieczki, Clarke i Hudson zmuszeni są do skoku na dach sąsiedniej budowli. Jasonowi to się udaje, ale chemik ledwo się utrzymuje na krawędzi. W chwili, gdy ma przekazać szczegółowe informacje, ginie z rąk snajpera i efektownie spada w dół. Hudson i Weaver uciekają, a za następny kierunek misji wybierają wskazany przez Clarka obiekt w ZSRR.

Kolejna misja jest opowieścią Reznowa o projekcie Nova 6. Pod koniec II wojny światowej, generał Dragowicz wraz z członkami 3 Drużyny Uderzeniowej wyrusza na koło podbiegunowe w celu złapania oficera SS i przejęcia kontroli na ładunkiem pewnego niemieckiego statku. Reznow i jego przyjaciel, Dmitrij Petrenko rozmawiają na temat sporów pomiędzy generałem a Wiktorem. Dragowicz bowiem zostawił bez wsparcia oddział Reznowa w Stalingradzie. Wiktor do dnia dzisiejszego chciał zemścić się na Nikicie. Podczas walk z ostatnimi niemieckimi żołnierzami, Reznowowi w końcu udaje się aresztować oficera SS. Okazuje się nim Friedrich Steiner, który dobrowolnie zgodził się na współpracę z Dragowiczem. W kolejnej części gry, oddział Reznowa ma za zadanie oczyścić pokład zamrożonego okrętu, na którym ma ponoć znajdować się niemiecka broń masowego rażenia. Oficjalnie gaz Nova 6 trafia w ręce Sowietów, jednak z polecenia Dragowicza, Reznow i jego ludzie zostają aresztowani i wsadzeni do specjalnych pomieszczeń. Generał chce osobiście zobaczyć działanie toksyny, na skutek czego ginie Dmitrij Petrenko. W międzyczasie, niedaleko statku pojawiają się jednostki brytyjskie, które za zadanie mają przejąć ładunek. Dochodzi do walki pomiędzy Rosjanami, Anglikami, a świeżo uwolnionym Reznowem. Podczas ucieczki, Wiktor podkłada ładunek na jedną z rakiet. Okręt idzie na dno z całym projektem Nova 6, a kapitan Wiktor Reznow zostaje złapany i umieszczony w Workucie.

Po zakończonej ofensywie Tet i oblężeniu miasta Hue, Mason leci śmigłowcem w okolicach granicy Wietnamu i Laosu. Maszyna zostaje zestrzelona, piloci giną, a Alex i Woods zostają w pułapce. Z opresjii ratuje ich urojenie Masona – Reznow. Razem likwidują żołnierzy Wietkongu i przedostają się do obozu wroga. Alex podkłada ładunki wybuchowe pod cele wojskowe i detonuje w odpowiedniej chwili. Dochodzi do ostrej strzelaniny. Oddział Woodsa i Bowmana odkrywa podziemny tunel, stworzony przez Wietnamczyków. Mason podejrzewa, iż tam może znajdować się Krawczenko, który byłby dowodem na istnienie radzieckiej obecności w Wietnamie. Alex schodzi do podziemi ze Swiftem. Ten jednak szybko ginie na skutek nieuwagi Masona, który napotyka ponownie Reznowa. Razem z Wiktorem czyszczą tunele i dochodzą do pokoiku Krawczenki. Okazuje się, że niebawem dojdzie do wybuchu. Mason ucieka z tuneli i wskakuje na pokład śmigłowca.

Amerykańskie lotnictwo zestrzeliło radziecki samolot transportowy, wiozący ładunek Novy 6. Mason, wraz z Woodsem i Bowmanem otrzymują za zadanie sprawdzenie wraku. Za pomocą sprawnego ataku z wody, powietrza i ziemi, bohaterom udaje się szybko znaleźć wrak samolotu. Podczas rozpoznania, Amerykanie napotykają niewielkie siły Wietkongu, jednak po chwili, na arenę bitwy wkraczają śmigłowce Mi-24, które niszczą amerykańskie helikoptery i spuszczają na linach żołnierzy Specnazu. Masonowi i pozostałym bohaterom jednak udaje się przedostać na wrak samolotu. Na skutek przeważających sił wroga i ostrzału z powietrza, wrak samolotu spada niedaleko rzeki, a Mason, Woods, Bowman i kilku innych żołnierzy trafiają do niewoli.

Hudson i Weaver, podążający za śladem Steinera odnajdują go w górach Jamantau w ZSRR. Z pomocą samolotu SR-71 Blackbird likwidują stojące na ich drodze zagrożenia i przedostają się do stacji nadawczej. Tam niszczą aparaturę, jednak dochodzi do lawiny, na skutek czego ginie Harris, oficer CIA. Bohaterowie uciekają przed żywiołem i desantują się niedaleko głównej bazy. Tam odkrywają ogromny spisek na życie mieszkańców USA. Okazuje się, że Dragowicz planuje za pomocą swoich "uśpionych agentów", występujących w stolicy każdego stanu, rozpylić gaz Nova 6. Ogromne skażenie terenu wyniszczyłoby ludzi, zwierzęta i roślinność na całym obszarze kontynentu amerykańskiego. Steiner, objaśniający całą sytuację z megafonów, wysadza główną bazę i wszystkie dowody (które na szczęście w ostatniej chwili sfotografował Weaver).

Oficjalnie uznani za zaginionych w akcji, Mason, Woods i Bowman trafiają do niewoli. Są przetrzymywani na granicy Laosu i Wietnamu. Podczas przesłuchania Bowmana pojawia się radziecki żołnierz, rozkazujący mu zagrać w rosyjską ruletkę. Bowman nie ulega presji, za co zostaje zlikwidowany za pomocą gazrurki. Następny ma być Woods. Temu jednak przypisuje szczęście i słychać trzask, nie wystrzał. Kolej na Masona. Jednym ruchem odkrywa, że nabój jest załadowany. Zabija wietnamskiego bukmachera, zabiera jego pistolet i likwiduje kolejnych dwóch. Następnie, Alex i Frank ruszają w pościg za radzieckim żołnierzem, który w końcu ginie z rąk Masona. Później bohaterowie kradną rosyjski śmigłowiec i dokonują zemsty za miesiące przebyte w niewoli. Niszczą sampany, rurociąg gazowy, będący ważną częścią szlaku Ho Chi Minha, śmigłowiec Mi-8, wzgórze, na którym znajdują się działa i obsługę dział przeciwlotniczych. Następnie na drodze pojawiają się dwa śmigłowce Mi-24. Po spektakularnym pojedynku z nimi, Woods i Mason lądują i ruszają w dżunglę. Odnajdują bazę rosyjskich żołnierzy, w której przebywa Krawczenko i pozostali jeńcy. Uwalniają ich i ruszają rozprawić się z Krawczenką (tzn. ocalony Reznow rozkazuje Masonowi zabić Krawczenkę, Woods chciał się ewakuować). Gdy Mason otwiera drzwi do pokoju rosyjskiego pułkownika, ten, ubrany w pas szahida obezwładnia głównego bohatera, później zostaje dźgnięty nożem przez Woodsa. Krawczenko wyciąga zawleczki z granatów, a Woods wraz z nim wyskakuje przez okno.

Mason, przerażony śmiercią Woodsa, postanawia wykonać wolę Reznowa i zabić Steinera oraz Dragowicza. W notatkach znalezionych w pokoju Krawczenki odkrywa, że Niemiec przebywa na Wyspie Odrodzenia w ZSRR. Wyrusza tam wraz z Wiktorem. Równolegle z nim, oddział CIA, dowodzony przez Hudsona i Weavera dokonuje desantu na wyspie w celu aresztowania Steinera i uchronienia go przed żądnym zemsty Masonem. W momencie kulminacyjnym, Alex, w mundurze Reznowa mówi do Steinera: ''"Ja jestem Wiktor Reznow, a to jest moja zemsta!"'' i strzela mu w głowę. W następstwie, Weaver i Hudson wpadają do pomieszczenia, Grigorij zostaje trafiony w ramię, natomiast Hudson szybko obezwładnia Masona i zabiera go do bazy CIA w przekonaniu, iż Alex jest w posiadaniu informacji na temat stacji nadawczej Dragowicza.

Mason ucieka z pokoju przesłuchań w CIA i odkrywa prawdę. Reznow zmarł podczas ucieczki z Workuty, Woods trafił do więzienia w Hanoi. Jest także prawdopodobieństwo, iż Mason dokonał zamachu na Johna Kennedy'iego. Hudson wyjaśnia mu, że mózg Alexa został zaprogramowany w Workucie przez Steinera, aby pamiętać pewien ciąg cyfr. Mason przypomina sobie ostatnie chwile z życia, zwłaszcza scenę przekazania go jako prezentu w darze Rosjanom. Widział wtedy statek handlowy "Rusałka". Głos Dragowicza także oficjalnie określił stację nadawczą.

Amerykańskie wojska i siły specjalne, wyruszają do Zatoki Świń w celu zniszczenia stacji nadawczej, znajdującej się na pokładzie "Rusałki". Mason wyrusza wraz z nimi. Podczas walk okazuje się, że właściwa baza radziecka znajduje się pod okrętem. Hudson tłumaczy żołnierzom, że nie mają tu czego szukać, gdyż za parę minut to miejsce zniknie z mapy z pomocą lotnictwa. Mason jednak podkreśla, że musi zabić Dragowicza i pomścić śmierć wielu swoich bliskich. Jason zgadza się i razem wyruszają pod wodę.

Masonowi i Hudsonowi udaje się przedostać do stacji nadawczej. Likwidując wszystko na swojej drodze, docierają do głównego pomieszczenia, tam jednak spotykają generała Dragowicza. Gdy ten celuje do Masona, zostaje postrzelony przez Hudsona i spada wraz z Alexem na dolny pokład. W tym momencie rozpoczyna się finałowa walka z przeciwnikiem. Dragowicz w ostatnim geście obrony podrzuca Masonowi pomysł, iż to on zabił Kennedy'iego. Ostatecznie, generał Nikita Dragowicz ginie uduszony przez Alexa. Hudson i Mason ewakuują się z tonącego statku i bazy, która zapada się w morskie głębiny. Wszyscy związani z projektem Nova 6 zginęli, a konflikt atomowy, spowodowany przez zbuntowanego generała między dwoma mocarstwami został zażegnany.

Bohaterowie
Kapitan Alex Mason – postać w którą wciela się gracz. Służył armii SOG, walczył w Wietnamie i Laosie. Na końcu gry okazuje się, że wyczyszczono jego pamięć.
Sierżant Frank Woods – przyjaciel Masona, w początkowych fazach rozgrywki walczy u boku gracza. Po odczytaniu maila (dostęp można uzyskać uwalniając się z krzesła w głównym menu) tajemniczy informator donosi graczowi, że Woods przeżył, oraz to że jest przetrzymywany w więzieniu Hanoi.
Joseph Bowman – czarnoskóry żołnierz SOG, zostaje zabity w trakcie tortur na granicy Laosu (żołnierz Specnazu uderza go trzykrotnie w głowę gazrurką).
dr. Daniel Clarke – angielski naukowiec, wynalazł gaz Nova 6, były współpracownik generała Dragowicza, przesłuchiwany przez Hudsona w Kowloon City, ginie od strzału w głowę w trakcie ucieczki, przed żołnierzami Specnazu.
Jason Hudson – agent CIA, kolejna postać, w którą wciela się gracz, jednocześnie towarzysz w niektórych misjach granych Masonem, śledczy Alexa.
Grigorij Weaver – agent CIA, współpracownik Hudsona, śledczy Masona. Pułkownik Krawczenko wyłupał mu oko podczas misji w Bajkonurze.
John Fitzgerald Kennedy – prezydent USA, zleceniodawca Masona, ginie w zamachu 22 listopada 1963 r. lecz w grze nie jest to przedstawione.
Generał Nikita Dragowicz – radziecki generał, jeden z promotorów projektu "Nova 6", główny cel Masona. Ginie uduszony przez Masona.
Pułkownik Lew Krawczenko – oficer radziecki, słynący z okrucieństwa, prawa ręka Dragowicza, podczas walki w wietnamie przeżywa razem z Woodsem , umiera w sequelu gry.
Kapitan Wiktor "Wilk" Reznow – radziecki żołnierz, walczył podczas II wojnie światowej, zesłany do Workuty, wraz z Masonem ucieka z obozu. Jest jedną z głównych zagadek gry. (Postać z gry )
Dmitrij Petrenko – radziecki żołnierz, przyjaciel Reznowa, zostaje zabity z rozkazu Dragowicza (do pomieszczenia, w którym się znajdował, wpuszczono gaz Nova 6), warto dodać że Petrenko był postacią grywalną w .
Newski, Twelin, Bełow, Wichariew – członkowie 3 Drużyny Uderzeniowej, koledzy Reznowa. Twelin ginie w trakcie ucieczki ze statku. Newski ucieka razem z Reznowem, nie wiadomo co się stało z Bełowem i Wichariewem, prawdopodobnie zginęli w tej samej komorze gazowej co Petrenko.
Friedrich Steiner – oficer SS, nazistowski naukowiec, który poszedł na współpracę z Rosjanami pod koniec wojny. Ginie zabity przez Masona.
Siergiej Kozin – jeden z więźniów w Workucie, nazywany "Bestią z Magadanu" silny i wysoki, ginie od przygniecenia żelaznymi drzwiami podczas ucieczki.
Fidel Castro – kubański dyktator, w ramach przyjaźni kubańsko-radzieckiej, darowuje głównego bohatera Rosjanom, cel Masona podczas Operacji 40.
Major Neitsch – członek U.S. Air Force, kieruje aparaturą zwiadu RSO samolotu SR-71 Blackbird w misji "WMD".
Kapitan Mosely – członek U.S. Air Force, pilot samolotu zwiadowczego SR-71 Blackbird w misji "WMD".
Swift – Żołnierz SOG, pojawiający się w misji "Victor Charlie". Ginie w tunelach Wietkongu, zadźgany przez Wietnamczyka. Nosił czapkę z daszkiem skierowanym do tyłu, a także miał maczetę na plecach. Używał pistoletu typu Colt M1911 z tłumikiem.
Brooks – Agent CIA, pojawia się w misji na Bajkonurze i Uralu; można usłyszeć jego głos na okręcie "Rusałka".
Harris – Agent CIA z oddziału Hudsona, ginie podczas lawiny na Uralu, spadając z kładki na zbocze góry.

Bohaterowie w trybie zombie
Five:
John Fitzgerald Kennedy
Robert S. McNamara
Richard Nixon
Fidel Castro

Nacht der Untoten, Verruckt, Shi-no Numa, Der Riese, Kino der Toten, Ascension i Shangri-La, The Moon (mapa Ascension znajduje się w pierwszym DLC pt.: First Strike, natomiast Shangri La znajduje się w trzecim pakiecie map pt.: Annihilation):
Tank Dempsey
Nikolai Belinski
Takeo Masaki
Edward Richtofen

Call of the Dead (Dostępna staje się po zakupie drugiego dodatku DLC pt.: Escalation):
Sarah Michelle Gellar
Robert Englund
Michael Rooker
Danny Trejo

Rozgrywka
Gra wieloosobowa
Mark Lamia, szef studia Treyarch, w wywiadzie dla magazynu PC Gamer o powrocie serwerów dedykowanych:


Oprócz standardowego trybu gry wieloosobowej, gra oferuje czteroosobowy tryb kooperacji.

Produkcja
Aktorzy Gary Oldman (Wiktor Reznow, dr. Daniel Clarke), Ed Harris (Jason Hudson), Topher Grace, Andrew Divoff (Lew Krawczenko) , Brian Bloom oraz Emmanuelle Chriqui (kobieta podająca numery) podłożyli głosy postaci w Call of Duty: Black Ops.

Gra została ocenzurowana w Niemczech oraz Japonii ze względu na dużą brutalność.

Black Ops to pierwsza gra z serii Call Of Duty wykorzystująca technologię 3D.

Black Ops wywołało protesty ze strony kubańskich mediów, w związku ze sceną zamachu na Fidela Castro, widoczną w grze oraz amerykańskich weteranów, którzy uważają, że premiera w Dzień Weteranów to zabieg marketingowy ze strony Activision.

Dodatki
Treyarch wydał cztery dodatki do gry. Składały się z map (4 mapy do trybu multiplayer + 1 do trybu Zombie). Dodatki te można zakupić poprzez Xbox Live, Steam (przez PC) lub PlayStation Network. Na Xbox Live dodatki można zakupić wcześniej, a przez Steam lub PlayStation Network dopiero około miesiąc później.

Pierwszy dodatek o nazwie "First Strike" został wydany 1 lutego 2011 r. na Xboxa 360'', 3 marca na Playstation 3'' oraz 25 marca na PC. Składa się on z czterech map do multiplayer: "Berlin Wall", "Discovery", "Kowloon" i "Stadium", a także z jednej mapy trybu Zombie, "Ascension".

Drugi dodatek pod nazwą "Escalation" został wydany 3 maja 2011 r. na Xboxa 360, 2 czerwca na PC oraz 10 czerwca na Playstation 3. Składa się on z czterech map do multiplayer: "Zoo", "Hotel", "Convoy" i "Stockpile", jak i również z jednej mapy trybu Zombie, "Call of the Dead".

Trzeci dodatek pod nazwą "Annihilation" został wydany 28 czerwca 2011 r. na Xboxa 360 oraz 28 lipca na Playstation 3 i PC. Składa się on z czterech nowych map do multiplayer: "Hangar 18", "Hazard", "Drive-In" i "Silo" oraz jednej mapy do trybu Zombie, "Shangri La".

Czwarty i zarazem ostatni dodatek o nazwie "Rezurrection" został wydany 23 sierpnia 2011 r. na Xboxa 360 oraz 22 października na Playstation 3 i PC. Ten dodatek wyjątkowo składał się z pięciu map do trybu Zombie (czterech z  i jednej nowej): "Moon", "Swamp", "Night", "Asylum" i "Factory".

Odbiór gry

Gra Call of Duty: Black Ops została pozytywnie przyjęta przez recenzentów. Średnia ocen na Metacritic wyniosła 87%.

W ciągu pierwszych 24 godzin od premiery, gra sprzedała się w 5 600 000 egzemplarzach w USA oraz Wielkiej Brytanii.



Linki zewnętrzne
