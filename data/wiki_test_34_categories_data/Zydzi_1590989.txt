Nowy cmentarz żydowski w Augustowie – nieczynny cmentarz żydowski w Augustowie, położony  przy ul. Zarzecze.

Cmentarz powstał ok. 1820 r., wraz z nowym cmentarzem dla pozostałych wyznań. Położony był w zachodniej części kompleksu cmentarnego i oddzielony parkanem. Pierwsze murowane nagrobki pojawiły się wcześniej niż w części katolickiej - w latach 1826, 1835, 1840, a kapliczka grobowa - w 1830.

Zajmuje powierzchnię 3 ha, na której - wskutek dewastacji z okresu II wojny światowej - zachowało się jedynie 8 macew z przełomu XIX i XX wieku oraz dom przedpogrzebowy służący obecnie celom mieszkalnym.

W 1981 roku Żydzi pochodzący z Augustowa ufundowali na terenie nekropolii pomnik ku czci przedwojennych żydowskich mieszkańców Augustowa i Ziemi augustowskiej. Kirkutem opiekują się uczniowie Gimnazjum nr 2 im. Sybiraków w Augustowie.



Bibliografia
Linki zewnętrzne
na portalu Wirtualny Sztetl
na portalu Polin - Dziedzictwo Polskich Żydów






