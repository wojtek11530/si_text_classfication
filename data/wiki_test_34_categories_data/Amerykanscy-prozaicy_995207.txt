Naomi Novik (ur. 30 kwietnia 1973 w Nowym Jorku) – amerykańska pisarka polskiego pochodzenia, znana z serii fantastycznych książek Temeraire. Laureatka Nagrody Campbella, Nagrody Locusa oraz Compton Crook Award.

Biografia
Jej matka jest Polką. Jak sama pisze, wychowała się na polskich bajkach i twórczości Tolkiena. Studiowała literaturę na Uniwersytecie Browna w Providence. Uczestniczyła w projektowaniu gry , dopóki nie odkryła, iż woli pisać niż projektować scenariusze do gier. 

Jej pierwsza powieść, Smok Jego Królewskiej Mości, zaczynająca serię Temeraire, jest alternatywną historią wojen napoleońskich, w świecie, w którym oprócz ludzi walczą także inteligentne smoki. Smok Jego Królewskiej Mości wygrał Compton Crook Award w 2007.

Novik jest zamężna z przedsiębiorcą i pisarzem Charlesem Ardai. Mieszkają na Manhattanie.

Twórczość
Smok Jego Królewskiej Mości (His Majesty's Dragon, 2006, wyd. pol. Rebis 2007)
Nefrytowy tron (Throne of Jade, 2006, wyd. pol. Rebis 2007)
Wojna prochowa (Black Powder War, 2006, wyd. pol. Rebis 2008)
Imperium kości słoniowej (Empire of Ivory, 2007, wyd. pol. Rebis 2008)
Zwycięstwo orłów (Victory of Eagles, 2008, wyd. pol. Rebis 2009)
Języki węży (Tongues of Serpents, 2010, wyd. pol. Rebis 2010)
Próba złota (Crucible of Gold, 2012, wyd. pol. Rebis 2012)
Krew tyranów (Blood of Tyrants, 2013, wyd. pol. Rebis 2014)



Linki zewnętrzne
