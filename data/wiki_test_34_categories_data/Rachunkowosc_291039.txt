Operacja gospodarcza – zdarzenie gospodarcze, które powoduje zmiany w składnikach bilansu. 

Cechy charakterystyczne operacji gospodarczych:
ścisły związek z przedmiotem działalności prowadzonej przez jednostkę,
określenie terminu wystąpienia operacji – data,
obowiązek udokumentowania,
masowość i powtarzalność powtarzania,
wywołanie zmian w składnikach bilansu,
wyrażone są wartościowo.

W operacjach gospodarczych wyróżniane są: 
operacje bilansowe (bezwynikowe),
operacje wynikowe.

Operacje gospodarcze powodujące zmiany w składnikach bilansu przyczyniające się do przemieszczania jego składników nazywane są operacjami gospodarczymi bezwynikowymi (bilansowe operacje gospodarcze); np. spłata kredytu gotówką.

Wśród nich rozróżnia się:
operacje aktywne, powodujące zmiany wyłącznie w aktywach (suma bilansowa bez zmian),
operacje pasywne, powodujące zmiany wyłącznie w pasywach (suma bilansowa bez zmian),
operacje aktywno-pasywne zwiększające, wzrost aktyw i pasyw (suma bilansowa wzrasta),
operacje aktywno-pasywne zmniejszające, spadek aktyw i pasyw (suma bilansowa maleje).

Drugą grupą są operacje, które prowadzą do powstania zysku lub straty. Są to tak zwane operacje wynikowe np. przychody ze sprzedaży usług.

Zobacz też
Konto księgowe,
księgi rachunkowe.


