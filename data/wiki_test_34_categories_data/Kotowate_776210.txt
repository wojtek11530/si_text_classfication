Lew azjatycki, lew perski (Panthera leo persica) − podgatunek lwa, ssaka z rodziny kotowatych (Felidae). 

Park narodowy w Gir Forest w stanie Gudźarat, w północno-zachodnich Indiach jest ostatnim naturalnym siedliskiem dla 359 lwów azjatyckich, które oddzieliły się od lwów afrykańskich ok. 100 tysięcy lat temu. Rezerwat ma powierzchnię ok. 1412 km2. Ten podgatunek zagrożony jest wymarciem. W planie jest próba reintrodukcji do parku narodowego Kuno Wildlife Sanctuary w stanie Madhja Pradeś w Indiach dla długotrwałej ochrony gatunku w razie epidemii i naturalnych kataklizmów. 

W europejskich ogrodach zoologicznych przebywa około 60 lwów azjatyckich.

Lwy azjatyckie, w czasach historycznych egzystowały w Grecji, Kaukazie, Persji i od Macedonii, aż do Indii. Lwy przetrwały do czasów współczesnych tylko w parku narodowym Gir Forest w zachodnich Indiach. W 1907 roku populacja liczyła tylko 13 osobników. W kwietniu 2005 roku populacja lwów liczyła 359 osobników.

Dzisiejszy lew nie ma styczności z tygrysem na wolności w Indiach, ponieważ tygrys wyginął w parku narodowym Gir Forest.

Projekt reintrodukcji lwa azjatyckiego
Naukowcy zamierzają stworzyć drugą populację lwa azjatyckiego w parku narodowym Kuno Wildlife Sanctuary w stanie Madhya Pradesh, aby uratować ostatnie lwy azjatyckie przed wyginięciem w razie epidemii lub w wyniku naturalnych kataklizmów.

Tryb życia
Lew azjatycki charakteryzuje się mniejszym stopniem socjalności od swojego kuzyna z Afryki. Spotyka się rodzinne stada liczące zazwyczaj 1-2 dorosłe samice i młode, oraz grupy samców (najprawdopodobniej spokrewnionych), które bronią swoich terytoriów zawierających jedno lub dwa stada rodzinne, i łączące się z nimi jedynie na czas godów i polowań na większą zdobycz.

Wielkość
Długość ciała: samice 140-170 cm, samce 170-200 cm

Długość ogona: 70-100 cm

Wysokość w klębie: 70-100 cm

Masa ciała: samice 120-140 kg, samce 175-225 kg 

Samce są większe od samic

Wygląd
Sierść lwów jest jasnobrązowa, biała na brzuchu i wewnętrznych częściach nóg, grzbiet i uszy czarne, grzywa samca od brązowej do czarnej. Młode mają cętki, które zanikają z wiekiem. Lwy azjatyckie są nieco mniejsze od swoich afrykańskich kuzynów. Samiec, łatwo rozpoznawalny po grzywie, może ważyć do 225 kg i osiągać wysokość do 1 m w kłębie. Samice są znacznie mniejsze, ważą do 140 kg i nie posiadają charakterystycznej grzywy. Naukowcy zaobserwowali, że lew azjatycki ryczy znacznie częściej od swojego afrykańskiego kuzyna.

Pożywienie
Lwy polują głównie na ssaki kopytne, również bydło domowe, antylopy, gazele.

Rozród
Młode rodzą się od 2 do 4 o każdej porze roku, po ciąży trwającej 100-119 dni i stają się całkowicie niezależne od matki w wieku około dwóch i pół roku.

Rozwój
3-11 dni: otwierają oczy;
10-15 dni: młode zaczynają chodzić. Zanim zaczną dobrze biegać, upłynie trzy do czterech tygodni;
4 tygodnie: zwierzętom wyrastają mleczne zęby;
1-2 miesięcy: pierwsze wyprawy;
3 miesiące: znikają plamy na futrze;
11 miesięcy: lwy uczestniczą w polowaniach;
16 miesięcy: samodzielność;
2 lata: samcom wyrastają grzywy;
2,5 roku: samce stają się dojrzałe płciowo;
2,5-4 lat: samice mają pierwsze potomstwo. 


Zobacz też
lew
lew jaskiniowy
lew morski
tyglew
lygrys




