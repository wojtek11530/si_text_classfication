Szklarka (niem. Kochel, Niedere Kochel) – potok w Sudetach Zachodnich, w zachodniej części Karkonoszy. Prawy dopływ Kamiennej.


Opis
Szklarka wypływa na północnych zboczach Śmielca na wysokości 740 m n.p.m. z połączenia dwóch potoków - Górnej Szklarki i Niedźwiady. Przyjmuje wiele drobnych, bezimiennych potoków. W górnym biegu płynie na północ, by na wysokości Brzeźniaka skręcić na północny zachód. Opływa Łagodną i Bucznik, po czym skręca ponownie na północ, a później na północny wschód. Poniżej Szklarskiej Poręby tworzy efektowny wodospad. Uchodzi do Kamiennej w Szklarskiej Porębie Dolnej.

Dopływy
Poza kilkoma bezimiennymi, Szklarka przyjmuje 3 większe lewe dopływy:
Sucha Siklawa
Płócznik
Szrenicki Potok

Zlewnia
Szklarka wraz z dopływami odwadnia północne stoki Karkonoszy pomiędzy Śmielcem a Szrenicą.

Budowa geologiczna
Płynie po granicie i jego zwietrzelinie.

Roślinność
Cały obszar zlewni Szklarki porośnięty jest górnoreglowymi lasami świerkowymi.

Zagospodarowanie turystyczne
Nad Szklarką, poniżej wodospadu, znajduje się Schronisko PTTK „Kochanówka”.

Wzdłuż górnego biegu Szklarki biegnie  czarny szlak turystyczny z Jagniątkowa do Schroniska PTTK „Pod Łabskim Szczytem”, wzdłuż dolnego  niebieski szlak z przez Wodospad Szklarki Piechowic do schroniska „Pod Łabskim Szczytem”.

Ciekawostka
Niektórzy uważają, że Gorna Szklarka stanowi górną część Szklarki. Przy takim założeniu źródła Szklarki znajdowałyby się na wysokości 1150 m n.p.m., a jej długość wynosiłaby 6,5 km.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7





