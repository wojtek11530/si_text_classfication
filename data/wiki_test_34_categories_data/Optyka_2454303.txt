
Teleskop Samuela-Oschina – jeden z teleskopów wykorzystywanych w Obserwatorium Mount Palomar. Jest to teleskop typu Schmidta o średnicy zwierciadła 121,9 cm (48 cali).

Teleskop nazwany został na cześć amerykańskiego filantropa Samuela Oschina, który był jednym z głównych sponsorów urządzenia. Budowę rozpoczęto w 1939, a ukończono w 1948 roku.

W chwili obecnej wyposażony jest w zestaw 112 matryc CCD, które rejestrują obraz ze zwierciadła pokrywając cały obszar pola widzenia obejmujący 4° na 4° oraz w pełni zautomatyzowany system sterowania. Aktualnie wykorzystywany jest głównie do regularnych przeglądów nieba.

Najważniejsze odkrycia
Teleskop ten przyczynił się znacząco do poszerzenia wiedzy o naszym Układzie Słonecznym, za jego pomocą zostały odkryte m.in.:
(90377) Sedna (2003-11-14) – pierwszy duży obiekt odkryty poza orbitą Neptuna od czasu odkrycia Plutona
(136199) Eris (odkryta 2005-01-05 na zdjęciach zrobionych 2003-10-21) – większy od Plutona obiekt, który wywołał dyskusję na temat definicji terminu planeta, w wyniku której powstała definicja planety karłowatej.
SN 2002cx (maj 2002) – supernowa typu Ia
(90482) Orkus (2004) – duża planetoida transneptunowa
(50000) Quaoar (2002) – duża planetoida transneptunowa

Linki zewnętrzne
