

Franz Xaver Richter (ur. 1 grudnia 1709 w Holeszowie, Morawy, zm. 12 września 1789 w Strasburgu) – morawski kompozytor, zaliczany do szkoły mannheimskiej.
W latach 1722-1727 przebywał w jezuickim seminarium w Uherské Hradiště a następnie podróżował po Włoszech i do roku 1736 kontynuował studia muzyczne w Wiedniu.
W latach 1740-1747 Richter sprawował funkcję zastępcy kapelmistrza u księcia-opata Anzelma Reichlin von Meldegg w Kempten. Zajmował się też kompozycją, opublikował w Paryżu sześć symfonii. 

Od roku 1747 został członkiem nadwornej kapeli księcia elektora Karola IV Teodora Wittelsbacha w roli kompozytora, skrzypka i śpiewaka (bas). 

W roku 1769 został następcą Josepha Garniera na stanowisku kapelmistrza Katedry Najświętszej Marii Panny w Strasburgu. We Francji używał pisowni nazwiska François-Xavier Richter.

W liście Wolfganga Amadeusza Mozarta do ojca z 2 listopada 1778 jest opisany jako alkoholik. 
Dzieła Richtera łączą stylistykę baroku ze stylem Galant. Zaliczane są do szkoły mannheimskiej i reprezentują styl przedklasyczny utworów symfonicznych.

Do grona uczniów Richtera należeli m.in. Carl Stamitz, František Xaver Pokorný, Joseph Martin Kraus i Ferdinand Fränzel.

Dzieła (wybór)
70 symfonii 
Koncert obojowy F-Dur
Oratorium wielkopiątkowe "La deposizione della croce" 
30 mszy
40 motetów
Koncerty na różne instrumenty
Kwartety 
Sonaty triowe: 
Sonata I na klawesyn, flet poprzeczny i wiolonczelę F-Dur
Sonata II na klawesyn, flet poprzeczny i wiolonczelę D-Dur
Sonata III na klawesyn, flet poprzeczny i wiolonczelę G-Dur
Sonata IV na klawesyn, flet poprzeczny i wiolonczelę C-Dur
Sonata V na klawesyn, flet poprzeczny i wiolonczelę B-Dur
Sonata VI na klawesyn, flet poprzeczny i wiolonczelę A-Dur
Dzieło teoretyczne: Harmonische Belehrungen (Pouczenia harmoniczne) wydane w roku 1809

Bibliografia
Walter Lebermann: Zu Franz Xaver Richters Sinfonien. w: Die Musikforschung 25, 1972, str. 471–480.
Jiří Sehnal: Vztah Františka Xavera Richtera k Holešovu. w: Hudební věda 28, 1991, str. 242–244.










