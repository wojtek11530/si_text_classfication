Różowa Pantera (ang. The Pink Panther Show, 1969-1980) – amerykański serial animowany, których głównym bohaterem jest tytułowy Różowa Pantera. Innymi bohaterami kreskówki, oprócz Pantery, są inspektor Clouseau, Mrówka i Mrówkojad, Głupi Żuraw i inne postacie.

O serialu
Animowana postać Różowej Pantery po raz pierwszy pojawiła się w czołówce aktorskiego filmu Różowa Pantera z 1963 roku. Od 1965 roku zaczęto tworzyć z tej animacji odcinki serialu animowanego przeznaczonego dla teatrów. Okazało się, że postać ta zdobyła sobie znaczną popularność w teatrach NBC. Skłoniło to twórców do wyemitowania wszystkich tych odcinków w telewizji pod postacią animowanego serialu pod wspólnym tytułem "The Pink Panther Show" (32 odcinki). Przedsięwzięcie to zakończyło się sukcesem i sprawiło, że od roku 1971 zaczęto produkować nowe serie odcinków, tym razem bezpośrednio z przeznaczeniem telewizyjnym. Każda seria miała swój odrębny tytuł ("The New Pink Panther Show", "The Pink Panther Laff And A Half-Hour", "Pink Panther Meets Ants And The Aardvark", "The Pink Panther And Friends", "The Think Pink Panther Show!" i "The All-New Pink Panther Show"), jednak na ogół traktowane są jako jeden serial.

Obsada
Henry Mancini – Człowiek w audytorium (niewymieniony w czołówce)  
Arnold Stang – Catfish (głos)  
Paul Winchell – Odważny Freddy, łowca rekinów (głos)  
Bob Ogle – Harry Halibut (głos)  
Pat Harrington Jr. – Inspektor (głos)  
Tom Holland – Banjo (głos)   
John Byner – Mrówka / Mrówkojad (głos)  
Paul Frees – Komisarz (głos)  
Don Diamond – Fatso (głos)

Wersja polska
Wersja polska:''' 
Michał Beszczyński
Michał Kwiatkowski (odc.71-76)
Czytał:''' 
Jacek Brzostyński (1-3 seria), 
Janusz Szydłowski (4 seria) 

Różowa Pantera 1969 r.


Różowa Pantera 1971 r.


Różowa Pantera 1980 r.


Różowa Pantera 1978 r.



Ciekawostki
Każdy odcinek składa się z dwóch sześciominutowych filmów z Różową Panterą w pozycjach a i c oraz z jednego filmu w pozycji b, gdzie występują inni bohaterowie, zależnie od serii.
W seriach I, II, i III pomiędzy filmami występują dowcipne przerywniki, w których biorą udział odpowiednio Różowa Pantera, Inspektor Clouseau oraz Mrówka i Mrówkojad. Tylko tam postacie z różnych filmów spotykają się.
Serie I i III mają taki sam tytuł (The Pink Panther Show), ale inne czołówki i bohaterów filmu b.
W odcinku 2c (In the Pink) tytuł nie został przetłumaczony na język polski.
W odcinkach 21 i 32 występują dwa filmy z Inspektorem Clouseau w pozycjach a i c, a film z Różową Panterą jest na miejscu b.
Odcinek 32 jest uznawany za ostatni odcinek I serii, jednakże jego czołówka pochodzi z serii II a Napisy końcowe pozostają takie same, jak we wcześniejszych odcinkach serii I.
W odcinku 55a (Bobolink Pink) nie jest wyświetlany tytuł i kilka początkowych sekund odcinka, w związku z czym odcinek nie ma polskiego tytułu.
W kilku ostatnich odcinkach serii III w przerywnikach występują Tijuańskie Ropuchy. W Polsce jednak nie pokazano żadnej serii, gdzie bohaterowie ci występują w sześciominutowych filmach.
W całej IV serii tytuły odcinków są wyświetlane w języku niemieckim (dźwięk pozostaje angielski). Wyjątkami są odcinki 73 i 79, gdzie plansze z tytułami są po angielsku.
W USA każda seria ma inne plansze z tytułami filmów. W Polsce jednak od odcinka 18 zasada ta nie została ściśle utrzymana.
W III serii są odcinki powtarzane z Mrówką i Mrówkojadem.
W odcinku 14a (Na ryby) robaki są niebieskie, ale w odcinku 51c (Na ryby) robaki są zielone.

Zobacz też
Synowie Różowej Pantery

Linki zewnętrzne
