Hidden & Dangerous 2''' – komputerowa taktyczna gra akcji w realiach II wojny światowej, wyprodukowana przez Illusion Softworks i wydana w 2003 przez Gathering of Developers. Jest to kontynuacja gry Hidden & Dangerous. Gracz kieruje w niej drużyną żołnierzy SAS-u. 

Gra zawiera 23 misje podzielone na 7 kampanii na różnych terenach (Norwegia, Afryka Północna, Birma, Alpy, Francja, Czechy). W trybie wieloosobowym dostępne są trzy tryby rozgrywki. Gra oferuje szeroki arsenał broni od noży i pistoletów, przez karabiny wyborowe, po ręczne karabiny maszynowe i granatniki przeciwpancerne. Zarówno w trybie jedno-, jak i wieloosobowym można kierować pojazdami (samochodami, czołgami, motocyklami itd.) i obsługiwać ich uzbrojenie.

Do gry ukazał się w 2004 roku dodatek Hidden & Dangerous 2: Sabre Squadron, rozszerzający grę o 9 nowych misji. Wprowadził on także nowe mapy do trybu gry wieloosobowej, tryb kooperacji i kilka dodatkowych rodzajów broni.









