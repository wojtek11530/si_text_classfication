Szopy pracze (ang. The Raccoons) – kanadyjski serial animowany wyprodukowany w latach 1985-1992 stworzony przez Kevina Gillisa. Serial emitowany na kanale Boomerang z dubbingiem w języku polskim. Serial był emitowany przez TVN w 1998 i 1999 roku pod tytułem „Opowieści z Zielonego Lasu” w wersji z lektorem.

Opis fabuły
Serial opowiada o zwierzętach, które mieszkają w Wiecznie Zielonym Lesie. Mrówkojad Cyryl Skner chce zniszczyć cały las, jednak na przeszkodzie stają mu szopy razem z Szeferem i Cedrykiem, a pomaga im w tym wydawana leśna gazeta. Cyryl Skner w końcu staje się bohaterem pozytywnym, poczynając od pierwszego odcinka ostatniego sezonu pt. „Stress test”. Początkowo, w latach 1980-1984, pojawiły się 4 odcinki specjalne („The Christmas Raccoons”, „The Raccoons on Ice”, „The Raccoons and the Lost Star”, „The Raccoons: Let’s Dance”), a później, w latach 1985-1992, nadawano serial w pięciu seriach – łącznie 60 odcinków.

Wersja polska
Wersja polska: Sun Studio Polska
Udział wzięli:
Cezary Kwieciński – Szop Bert
Mieczysław Morański – Cyril Skner
Beata Wyrąbkiewicz – Sophia Tutu
Izabela Dąbrowska – Melissa
Paweł Szczesny – Schaeffer
Krzysztof Szczerbiński –
Lady Baden-Baden,
Bentley,
Świnka #2'''
Łukasz Lewandowski – Świnka #1'''
Wojciech Paszkowski – 
Ralph, 
Świnka #2'''
Krzysztof Zakrzewski – Mr. Knox
i inni

Bohaterowie
Bert Szop – główny bohater. Nieco ekscentryczny szop o złotym sercu, zawsze troszczący sie o las i przyjaciół. Mieszka z Ralphem i Melissą jako „wieczny gość”. Bert jest w serialu postacią pierwszoplanową, co nie znaczy, że pozostali stoją w jego cieniu. Uwielbia on masło orzechowe i wszelkie rzeczy z jego dodatkiem. Bert jest dość infantylny, jak na rówieśnika Ralpha i Melissy. Lubi się przechwalać i ma bujną wyobraźnię. Zabawy Berta nie raz kończą się dla niego wypadkiem. Najlepszym przyjacielem Berta jest Cedric.
Ralph Szop – właściciel i redaktor naczelny lokalnej gazety – „The Evergreen Standard”, mąż Melissy. Sympatyczny, inteligentny i pomysłowy szop. Choć jego wujek był świetnym lotnikiem (od niego ma biały szal, który zawsze nosi), on sam boi się latać. Ralphowi zaoferowano redagowanie dużej gazety w mieście, lecz on wolał założyć własną gazetę w lesie. Ralph ma około 25 lat. Ralph jest bardzo krytyczny wobec otaczającej go rzeczywistości. Wspólnie z żoną, mieszka w drzewie o nazwie „Raccoondominium” („Szopodom”).
Melissa Szop – fotograf i współwłaścicielka „The Evergreen Standard”. Skrycie marzy o dziecku. Melissa jest żoną Ralpha, oboje stanowią wspaniałą parę, a ich romantyczny związek jest jednym z piękniejszych wątków w serialu. Melissa bardzo lubi fotografować – nigdy nie rozstaje się z aparatem. Raz nawet proponowano jej pracę dla World Timesa, jednak Melissa omówiła, woląc pozostać wierna „Standard-owi”. Postać Melissy ewoluowała przez kolejne odcinki. Z początku, Melissa była wyciszona i stała na uboczu. Jednak szybko stała się bardziej niezależna, odważna i zaczęła wychodzić na pierwszy plan. Melissa jest w podobnym wieku, co Ralph.
Cyril Skner – mrówkojad, pragnący zniszczyć przyrodę. Cyril jest chciwym i bogatym biznesmenem, który wszędzie dopatruje się okazji do powiększenia fortuny. Wspólnie z synem, Cedricem, mieszka on na skraju lasu w olbrzymiej posiadłości. Cyril już dawno zrównałby las z ziemią, gdyby nie szopy, które, wspólnie z przyjaciółmi, stoją na jego straży. Cyril jest kochającym ojcem i, jak sam mówi, wszystko robi dla syna (co niekoniecznie podoba się Cedricowi). Cyril często robi interesy z panem Mamuthem, bogatym inwestorem. Jego największym rywalem jest aligator arystokrata, pan Knox. Cyril doszedł do fortuny po trupach, zdradzając przyjaciół, i obawia się odtąd zemsty z ich strony. Cyril ma psa Snaga. Cyril zatrudnia wielu podwładnych – są to głównie niezbyt rozgarnięte niedźwiedzie. Oprócz nich, zatrudnia on jeszcze trzy świnie, braci: dwóch Lloydów i Floyda. Są oni jego prawymi rękoma. Ponieważ świnie boją się Sknera (i w dodatku liczą na to, że kiedyś im zapłaci za pracę), bez wahania wypełniają każde zadanie. Choć mają podłe charaktery, ich nieudolność i głupota nadają im charakter komiczny. Cyril uwielbia na nich krzyczeć, niejednokrotnie grożąc im, na przykład zwolnieniem.   
Cedric Skner – syn Cyrila, pomaga Bertowi w pokonaniu swojego ojca, zawsze jednak starając sie dostrzegać jego dobre strony. Cedric jest młodym studentem uniwersytetu ekonomicznego. Jego ukochaną jest piękna Sophia Tutu, o której mało wiadomo. Cedric ma poważna wadę wzroku i dlatego nosi okulary z grubymi, cylindrycznymi soczewkami. Cedric, jest trochę mało pewny siebie i bojaźliwy.  Jest najlepszym towarzyszem zabaw Berta. Cedric jest jednak dużo bardziej dojrzały od Berta. Cedric jest czasem bardzo zajęty wypełnianiem obowiązków, powierzonych przez ojca.  
Bentley Raccoon – bratanek Ralpha, pojawia sie w sezonie drugim jako postać epizodyczna, od sezonu finałowego postać pierwszoplanowa. Syn George’a i Nicole, brat Lisy. Typowe „cudowne dziecko” nigdy nierozstające się z laptopem.
Lisa Raccoon – bratanica Ralpha, córka George’a i Nicole, siostra Bentleya. Podobnie jak Bentley postać epizodyczna przechodząca w pierwszoplanową. Obiekt westchnień Berta. Przez fandom określana jako delikatnie mówiąc seksowna.
George i Nicole – rodzice Lisy i Bentleya.
Schaeffer – wielki pies pasterski, przyjaciel szopów. Największy i chyba najrozsądniejszy z całej paczki.
Broo – szczeniak, największy przyjaciel Schaeffera. Nie potrafi mówić. Choć jest mały, kilka razy uratował swych przyjaciół z opresji. 
Mr. Knox – aligator, lokalny biznesmen, właściciel stacji telewizyjnej. Jego żoną jest Lady Baden-Baden.
Lady Baden-Baden – kwoka, właścicielka akcji charytatywnej, później burmistrz Wiecznie Zielonego Lasu. Żona pana Knoxa.

Spis odcinków


Emisja w Polsce
Odcinek specjalny "The Raccoons & The Lost Star" był kilkukrotnie emitowany w TVP. Prawdopodobnie też kilkanaście odcinków z serialu.
Emitowany w latach 1998 i 1999 w TVN w wersji z lektorem przypominającej dubbing (był nim Paweł Siedlik), pod tytułem "Opowieści z Zielonego Lasu". Zostały wyemitowane wszystkie odcinki + odcinki specjalne.
Kilka odcinków z 4 serii zostały wydane na kasecie VHS, z lektorem, pod tytułem "Szopy"
Pod koniec 2006 roku serial pojawił się na kanale Boomerang, w wersji oryginalnej (ostatnia emisja - 31 stycznia 2008). Od 1 lutego serial emitowany jest w polskiej wersji językowej (dubbing). Boomerang emituje tylko 30 odcinków, koniec 2 i cała 3 seria w niewłaściwej kolejności.
Dnia 20 lipca 2008 po raz pierwszy został wyemitowany odcinek Paper Chase, który jednocześnie przekracza granicę 30 odcinków. Prawdopodobnie teraz będzie emitowane 33 odcinki (niestety obecnie odcinek "The Chips Are Down" nie jest emitowany.
Odcinek "Simon Says" nie ma polskiego tytułu. Zapewne dlatego, że w odcinku nie uczestniczy narrator, więc nie ma okazji przeczytać tytułu. 
W roku 2009 będzie 7 odcinków Szopów praczy, razem będzie 40 odcinków i będzie emitowany odcinek "The Chips Are Down".

Linki zewnętrzne
