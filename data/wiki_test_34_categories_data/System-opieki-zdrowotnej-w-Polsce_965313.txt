Adam Bilikiewicz (ur. 2 kwietnia 1933 w Krakowie, zm. 3 czerwca 2007 w Gdańsku) – polski lekarz psychiatra, prezes Polskiego Towarzystwa Psychiatrycznego, wieloletni redaktor naczelny „Psychiatrii Polskiej”. Autor 265 prac naukowych, w tym podręczników akademickich. Syn Tadeusza Bilikiewicza.

W 1957 uzyskał dyplom lekarza w Akademii Medycznej w Gdańsku, gdzie w późniejszym okresie był wykładowcą, a w latach 1984-1987 kierownikiem Katedry Chorób Psychicznych i prorektorem do spraw nauki. Twórca i kierownik Kliniki Psychiatrii Wieku Rozwojowego Zaburzeń Psychicznych i Wieku Podeszłego. Członek Centralnej Komisji do spraw Tytułu i Stopni Naukowych, a także Rady Głównej Nauki i Szkolnictwa Wyższego. W 2003 przeszedł na emeryturę.

Żonaty z okulistką Barbarą Iwaszkiewicz-Bilikiewicz (1935–2011), córką lekarza Jarosława Iwaszkiewicza.

Adam Bilikiewicz był doktorem honoris causa Akademii Medycznej im. Ludwika Rydygiera w Bydgoszczy.

Należał do:
Bydgoskiego Towarzystwa Naukowego
European College of Neuropsychopharmacology
Gdańskiego Towarzystwa Naukowego
Gesellschaft zur Erforschung und Bekämpfung von Schlafstőrungen
International Association for Suicide Prevention
International College of Psychosomatic Medicine
Polskiego Towarzystwa Lekarskiego
Polskiego Towarzystwa Seksuologicznego
Polskiego Towarzystwa Udaru Mózgu

Odznaczenia
Krzyż Kawalerski Orderu Odrodzenia Polski
Krzyż Oficerski Orderu Odrodzenia Polski
Medal Komisji Edukacji Narodowej
Medal Prezydenta Miasta Bydgoszczy (dwukrotnie)
Złoty Krzyż Zasługi

Wybrane prace
Choroba Alzheimera w teorii i praktyce klinicznej (2004) wspólnie z Marią Barcikowską
Psychiatria tom 1-3'' (2003) wspólnie z Stanisławem Pużyńskim, Januszem Rybakowskim i Jackiem Wciórką
Psychiatria – repetytorium (2003) wspólnie z Jerzym Landowskim i Piotrem Radziwiłłowiczem
Psychiatria. Podręcznik dla studentów medycyny (2003)

Bibliografia
