SAM Coupé (także SAM Élite) – 8-bitowy komputer domowy zaprojektowany przez angielską firmę Miles Gordon Technology, wypuszczony na rynek w grudniu 1989 r. Obsługiwał tryb emulacji ZX Spectrum.

Komputer ten posiadał:
procesor Zilog Z80 z zegarem 6 MHz
nowy układ graficzny umożliwiający wyświetlanie grafiki w 4 trybach:
tryb 1, kompatybilny wstecz z ZX Spectrum - 16 kolorów ze 127 w rozdzielczości 256x192 px, kolory zdefiniowane w polach 8x8 px
tryb 2, znany z komputerów Timex Sinclair z kolorami zdefiniowanymi w polach 1x8 px
tryb 3, wyświetlający w rozdzielczości 512x192 px w 4 kolorach
tryb 4 - 256x192 px, 16 kolorów ze 127, kolor każdego piksela zdefiniowany osobno.
programową obsługę tzw. "sprite"
wbudowany układ dźwiękowy Philips SAA 1099 (6 kanałów, 8 oktaw stereo)
wysokiej jakości klawiaturę
32 kB pamięci ROM, 256 lub 512 kB RAM
tryb częściowej zgodności z ZX Spectrum (ale nie 128 pomimo posiadania odpowiedniej ilości RAM) - wymagający skopiowania ROM z ZX Spectrum
fabrycznie montowany napęd dyskietek 3.5"
wejście audio (np. dla magnetofonu), wyjście audio DIN5 stereo, wejście/wyjście MIDI
wejście na dżojstik
obsługę programową dedykowanej myszy
rozbudowany interpreter języka BASIC (SAM BASIC), będący zarazem systemem operacyjnym komputera.

Nie zainteresowała się nim żadna duża firma produkująca oprogramowanie, programy, gry i dema tworzone były głównie przez entuzjastów i niewielkie firmy.


Przypisy


Linki zewnętrzne
– emulator SAM Coupé na różne platformy




