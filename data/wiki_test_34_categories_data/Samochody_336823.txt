Mercedes-Benz W202''' − samochód osobowy klasy średniej produkowany przez niemieckie przedsiębiorstwo Mercedes-Benz w latach 1993 - 2001 jako pierwsza generacja klasy C i następca modelu W201 popularnie zwanego 190.







Do 1997 roku był to najmniejszy Mercedes-Benz w ofercie, mimo to miał aż 4,5 metra długości i zaliczano go do klasy średniej. Ma standardowe dla Mercedesa stonowane i spokojne stylizowanie nadwozia i wnętrza pojazdu, pełne elegancji i wykwintności. Pod koniec 1997 roku przeszedł generalny face-lifting.

W wewnętrznej nomenklaturze producenta sedan nosił oznaczenie W202, a model T (kombi) nosił oznaczenie S202'''. W plebiscycie na Europejski Samochód Roku 1994 model zajął 3. pozycję (za Fordem Mondeo MkI i Citroënem Xantią), oprócz tego w tym samym roku zdobył tytuł North American Car of the Year.

W porównaniu do poprzednika miał smuklejsze linie nadwozia, oferował więcej miejsca w środku oraz posiadał udoskonalone systemy aktywnego i pasywnego bezpieczeństwa pasażerów. Komfort został dostrzegalnie ulepszony, nawet jeśli pozorne różnice były niezauważalne. W standardzie znalazły się pełnowymiarowa poduszka powietrzna kierowcy, system bezpieczeństwa bocznego uderzenia, system ABS, wspomaganie kierownicy, pięciostopniowa manualna skrzynia biegów oraz centralny zamek. Ceny były minimalnie wyższe od Mercedesa-Benza 190.

Następną innowacją był pomysł na inny design i linie stylizacji: obok wersji podstawowej Base, która od 1995 została nazywana Classic, były dostępne trzy inne wersje: Esprit, Elegance i Sport. Te trzy warianty stanowiły około 1/3 wszystkich sprzedanych samochodów.

Historia modelu
W kwietniu 1993 roku koncern zaprezentował na targach we Frankfurcie W202 z silnikami C180, C200, C220, C280, C200D, C220D, C250D. Nie minęło pół roku, a już we wrześniu dodano C36 AMG, którego sprzedaż ruszyła na początku 1994 roku.

W 1995 roku Mercedes zaproponował W202 w wariancie z silnikiem C230 Kompressor, oznaczało to zakończenie 50-letniej przerwy niestosowania mechanicznych sprężarek. Kompresor podbił moc C230 do 193KM, tym samym dorównując mocą modelowi C280. Ponadto oferował większy i "dłużej" dostępny moment obrotowy, nie powodując większego zużycia paliwa i większego zatrucia środowiska. Dla eksportu do Włoch, Grecji i Portugalii, producent przygotował wersję C200 Kompressor.

Oprócz doładowanego silnika benzynowego, pojawił się model C250 Turbo Diesel. Był pierwszym samochodem osobowym z silnikiem w technologii czterozaworowej na cylinder, turbiną napędzaną spalinami oraz z chłodzeniem powietrza doładowanego (intercooler). Nowy model bazując na wolnossącym Dieslu C250, osiągnął moc 150KM i maksymalny moment obrotowy 280Nm dostępny już od 1800 obrotów. Wynikiem było osiągnięcie najmocniejszego silnika wysokoprężnego w swojej kategorii, w dodatku osiągającego niskie spalanie i niską emisję spalin.

W lutym 1996 pojawił się model T czyli kombi o usportowionym charakterze i wewnętrznym symbolu S202, wkraczający na nowe obszary rynku. Był oferowany w tych samych wariantach co sedan do tej pory i był produkowany w tych samych zakładach w Bremen (Niemcy).
Początkowo dostarczano kombi z trzeba silnikami benzynowymi (C180, C200 i C230 niedostępnym jeszcze w sedanie) oraz dwoma Dieslami: C220D oraz C250D. C200 Kompressor oraz C200D były oferowane jedynie na eksport. 

W czerwcu 1996 roku C220 został zastąpiony modelem C230 wraz z którym przyszedł nowy sposób zasilania benzyną innych silników benzynowych wolnossących - 1,8 i 2-litrowe silniki wyposażono w system wtrysku HFM z przepływomierzem (zamiast poprzednio używanego czujnika temperatury - względnie ciśnienia powietrza) oraz zmienne fazy rozrządu, wynikiem czego było mniejsze zużycie paliwa, mniejsza emisja spalin, silnik wymagał rzadszych przeglądów, które były tańsze dla nowych silników.

Przeprowadzenie faceliftingu w czerwcu 1997 roku było również zaznaczeniem pewnego wydarzenia dla serii 202 - w tym samym czasie sprzedano milion sztuk egzemplarzy.  Z tej okazji wprowadzono nowy, 170-konny silnik C240 w układzie V6, który otwierał wrota dla mniej zamożnych klientów chcących nie za duży sześciocylindrowy silnik, zastąpując będącego krótko na rynku C230. Dodatkowo lifting przeszedł C280, który został również zastąpiony widlastą jednostką V6 - kolejny raz powodem były normy emisji spalin, co przyczyniło się do obniżonej konsumpcji paliwa. Facelifting również oznaczał wycofanie "starego" modelu AMG C36.

Oprócz zmian silnikowych, facelifting oznaczał zmianę nadwozia - m.in. zderzaki i progi, lampy, przednia atrapa oraz wnętrza - tapicerki, boczki drzwi. Zmiany odnotowano również w liście standardowego wyposażenia: cztery poduszki z przodu (dwie przednie i dwie boczne), system BAS, elektroniczny system ASR we wszystkich modelach oprócz C180 i C220D, unowocześniony system ASSYST, nowy kluczyk "rybka" (odpalenie samochodu polega na komunikacji przez podczerwień w stacyjce i kluczyku, a otwieranie samochodu przez radio; w sedanie możliwość otworzenia klapy bagażnika z kluczyka; przed liftingiem stacyjka na metalowy grot, a otwieranie samochodu przez podczerwień). Na liście opcjonalnej pojawiły się nowe rozszerzenia: PTS, czyli czujniki parkowania, APS czyli system nawigacji zintegrowany w radiu, nowy tempomat, sensor deszczu i reflektory ksenonowe z systemem samopoziomowania.

W październiku tego samego roku, pojawił się nowy model AMG C43 wyposażony w silnik 4,3 litra znany z modelu W210 E430 V8 generując podwyższoną moc 306KM. Standardowo wyposażony w system stabilizacji toru jazdy ESP i automatyczną skrzynią biegów.

Na C43 AMG się nie skończyło i Mercedes-Benz na targach zaprezentował kolejną nowość: pierwszego Mercedesa z silnikiem Diesla na bezpośrednim wtrysku Common Rail. Oferował 125KM oraz 300Nm od 1800 obrotów, co czyniło go najsilniejszym pod względem momentu obrotowego silnikiem w klasie, a dodatkowo wyznaczył nowy standard spalania i zanieczyszczeń środowiska. Sprzedaż ruszyła w grudniu 1997 roku. W połowie następnego roku do oferty dodano zmodyfikowaną C220CDI, model C200CDI o mocy 102KM, które wyparło z listy C220D (było dostępne jedynie dla taksówek).

Wersje stylizacji
"Mała Mercedes" oferowała od początku do końca cztery główne linie stylizacji, częściowo powiązane z poziomem wyposażenia seryjnego:
Classic - podstawowa, najtańsza wersja, właściwie nazywana od września 95 roku. Z silnikiem C180 i manualną skrzynią biegów kosztowała w maju 1993 roku około 40 000 DM. Wewnątrz brak było charakterystycznego drewna dla Mercedesów; delikatne wzory tapicerek. Listwy zewnętrzne Classica były z czarnego plastiku. Po głównym liftingu listwy były lakierowane, a na konsoli środkowej pojawiło się drewno Alameda i czarny dąb na listwach drzwi - inne niż w Elegance.
Esprit - przeznaczona dla młodych ludzi. Kolorowe (inne niż w Classicu) wzory tapicerek (często pod kolor nadwozia). Wewnątrz czarne elementy dekoracyjne aż do liftingu - pojawił się na konsoli środkowej materiał bardzo podobny do włókna węglowego (inny niż w wersji Sport). Listwy w Espricie były z czarnego plastiku, po głównym liftingu jak w Classicu. Zawieszenie obniżono o 25mm.
Elegance - symbol luksusu i elegancji: drewno z orzecha włoskiego. Prócz tego, jasne wersje tapicerek "kolorowały" plastiki na podobny kolor (czego nie było w Espricie i Classicu). Elegance otwierało przed nami kolejną listę wyposażenia opcjonalnego (m.in. 6 kolorów skórzanych tapicerek). Listwy zewnętrzne od początku produkcji lakierowane w innym odcieniu, dodatkowo ozdobione chromem; chrom na klamkach. Zawieszenie identyczne z tym w Classicu.
Sport - usportowiona wersja. Kierownica w stylu SL; przednie fotele z poprawionym trzymaniem bocznym; do dyspozycji głównie czarne tapicerki w kratę. Dwa kolory wnętrz - czarna (materiałowa i skórzana) i szara (skórzana; plastiki w ciemno szare). Elementy dekoracyjne z plastiku o strukturze włókna węglowego. Zawieszenie zostało obniżone o 25mm i utwardzone. Zmieniony układ kierowniczy na bardziej bezpośredni.

Mercedes-Benz stosuje bardzo długą listę wyposażwenia opcjonalnego, w związku z czym można doposażyć każdą stylizację niemal we wszystko, bardzo nieliczne opcje są rezerwowane dla określonych stylizacji, wersji limitowanych bądź silników.

We wszystkich wersjach przed liftingiem standardowo stosowano ogumienie 195/65 R15 o indeksie prędkości H (dla silników 4-cylindrowych), 195/65 R15 V (dla silników 6-cylindrowych) oraz 205/60 R15 o odpowiednim indeksie dla wersji Sport. AMG stosowało ogumienie 225/45 R17 z przodu i 245/40 R17 z tyłu.

Limitowane edycje

Daimler-Chrysler praktycznie co roku oferował limitowaną edycję którejś z wersji wyposażeniowej. Dzięki temu przyciągał klientów, a każda z wersji oferowała coś więcej niż standard. Taka oferta była dostępna tylko przez krótki czas, a koszt był na tyle mały, że warto było dopłacać do tzw. "sondermodelle".

Sport DTM-Edition - wrzesień 1994'' - pierwsza edycja specjalna C-klasy. Po "dołożeniu" tego pakietu, samochód wzbogacał się o alufelgi AMG (popularne monoblocki) o rozmiarze 17" (opony 225/45 R17), lakier metalizowany, listwy progowe i gałka zmiany biegów sygnowane logiem "DTM" - obrys pojazdu z tylnym spojlerem. Cechą charakterystyczną były tylko trzy kolory lakieru: srebrny metalik, morska zieleń oraz (limitowany) szafirowo-czarny.

C180 Classic Plus - wrzesień 1995'' - dokładnie rok później zaoferowano kolejną edycje nazywaną Classic Plus. Pakiet dotyczył tylko wersji z silnikiem C180 - najpopularniejszym z całej oferty. Wersje dodatkowo wyposażano w pięcioramienne felgi w rozmiarze 15" (opony 205/60 R15), radio-odtwarzacz CD Sony, lakier metalizowany oraz szklany szyberdach.

Esprit ATP-Tour - wrzesień 1995'' - równolegle do Classic Plus. Wyposażenie dodatkowe: alufelgi pięcioramienne 15" (opony 205/60 R15), przednie szyby elektryczne i otwór na narty w tylnej kanapie.

Sport ATP-Tour - wrzesień 1996'' - kolejna edycja, znowu dotycząca wersji Sport. Oferowano: alufelgi AMG 17" (opony 225/45 R17), lakier metalizowany, przyciemniane klosze tylnych lamp, czarna skórzana tapicerka, skórzana kierownica o nowym kształcie (w stylu SL), elektryczne szyby, tylny podłokietnik, stalowe listwy progowe sygnowane napisem "Mercedes-Benz".

Esprit Champion Limited - marzec 1998'' - dotyczył tylko nadwozi kombi. Dodatkowo samochód otrzymywał klimatyzacje, przedni podłokietnik, pięcioramienne alufelgi w rozmiarze 15" (opony 205/60 R15) oraz radio MB Special z RDS-em.

Classic Selection Limousine - lipiec 1999'' - jedna z ostatnich limitowanych opcji wyposażenia. Dodatkowo oferowano klimatyzacje, przedni podłokietnik, sześcioramienne felgi 15" z oponami 195/65 R15 oraz radio - MB Audio 10.

Esprit Selection - lipiec 1999'' - identycznie jak wyżej wymieniony Classic pochodzi z lipca 1999 roku, lecz oferta dotyczy tylko nadwozi Kombi. Wyposażenie poszerzano podobnie jak Classica: o klimatyzacje, przedni podłokietnik, alufelgi 16" z oponami 205/55 R16 oraz radio MB Audio 10.

Classic Selection - kwiecień 2000'' - ostatni "sondermodelle" C-klasy. Dotyczyła modeli kombi, a wyposażenie poszerzano (już standardowo) o: klimatyzacje, przedni podłokietnik, sześcioramienne alufelgi (opony 195/65 R15) i radio MB Audio 10.

Kalendarz produkcji
'''1993''':
Kwiecień - Premiera C-klasy z nadwoziem sedan i silnikami: C180, C200, C220, C280, C200D, C220D, C250D;
Maj - Rozpoczęcie sprzedaży W202;
Wrzesień - Do oferty dodano C36 AMG;
'''1994''':
Grudzień - w standardzie: nowe gałki zmiany biegów i pokrętła od regulacji nawiewów, kluczyk na podczerwień z immobilizerem FBS2 (kod 880), poduszka pasażera oraz rozbudowana regulacja fotela pasażera (oprócz Classic);
'''1995''':
Luty - Pięćset tysięczna C-klasa zjechała z taśmy produkcyjnej na początku miesiąca;
Wrzesień - "Mały lifting", zmiany w silnikach: do oferty dodano C230K, C250TD (zamiast C250D), wycofano C200D; podstawowy rozmiar kół 195/65 R15;
'''1996''':
Luty - oferta poszerzona o nadwozie kombi;
Czerwiec - Zamiany w silnikach; C230 zamiast C220 (poprawiono rozłożenie momentu obrotowego);
Sierpień - Nowa automatyczna skrzynia biegów: teraz o pięciu przełożeniach i sterowana elektronicznie; zmienne fazy rozrządu w wolnossących czterocylindrowych silnikach benzynowych;
'''1997''':
Czerwiec - Facelifting; do oferty dodano C240 V6 (zamiast C230) oraz C280 V6 (zamiast rzędowego C280); wycofano ze sprzedaży C36 AMG;
Wrzesień - Do oferty dodano C200K oraz C43 AMG w miejsce C36 AMG;
Grudzień - Do oferty dodano C220CDI na wtrysku Common Rail;
'''1998''':
Kwiecień - Kolejny silnik CDI (modyfikowany C220CDI) - C200CDI o mocy 102KM zamiast C220D;
'''2000''':
Kwiecień - rozpoczęcie produkcji W203
Maj - zakończenie produkcji W202 w nadwoziu sedan
'''2001''':
Kwiecień - zakończenie produkcji W202 w nadwoziu kombi

"Mały" facelifting
Zmiany po wrześniu 1995:
- wszystkie wersje stylizacyjne miały białe kierunkowskazy z przodu i z tyłu,
- nowe lakiery i tapicerki, nowe elementy dekoracyjne dla wersji Elegance i Sport
- zmiany elektryczne: nowy licznik; częściowe wprowadzenie instalacji CAN - komunikacja między komputerami pokładowymi (silnika, skrzyni itd), licznikiem,
- zmiany mechaniczne: nowe sworznie wahaczy przednich dolnych - zgodne z montowanymi w W210, przednia oś została poszerzona o 6mm;
- zmiany wizualne: nowy sterownik nadmuchu Tempmatic oraz Thermatic z dużym wyświetlaczem
Wszystko miało na celu upodobnienie klasy C z nową klasą E.

W czerwcu 1996 nowe reflektory przednie (układ H7-H1-H1 zamiast H1-H1-H3) o bardziej przeźroczystym szkle - dla całej gamy W202.

"Duży" facelifting
Zmiany po czerwcu 1997 roku:
- Nowe zderzaki oraz plastikowe progi optycznie obniżające samochód,
- Na aucie nie występowały już elementy z czarnego, matowego plastiku,
- Przednia atrapa o rzadszym użebrowaniu,
- Tylne lampy w każdej wersji przyciemniane,
- Nowe alufelgi w standardzie i w opcji; w wersji Sport koła 16" w standardzie
- Antena radia w sedanie przeniesiona z lewego tylnego błotnika do tylnej szyby,
- Elektroniczny kluczyk z elektryczną blokadą kierownicy i immobilizerm FBS3,
- Nowy licznik z systemem Assyst,
- Nowy panel sterujący oświetleniem wewnętrznym,
- Nowe wzory tapicerki wraz z nowymi boczkami, nowe rodzaje elementów dekoracyjnych
- Zmieniona kierownica - styl ówczesnego SL - i zegary - białe blaty - dla wersji Sport,

AMG
W listopadzie 1993 roku, DaimlerChrysler na IAA we Franfurkcie zaprezentował najmocniejszą odmianę seryjnie produkowanej C-klasy - model C36 AMG.

Charakteryzował się silnikiem o pojemności 3606 cm³ i generował maksymalną moc rzędu 280 KM przy 5750 RPM oraz maksymalnym momencie obr. 385 Nm przy 4000 - 4750 RPM. Był to przeprojektowany przez firmę AMG 24-zaworowy silnik Mercedesa o pojemności 3,2 litra (220 KM), znany na przykład z modelu W124. Standardowo połączony z czterobiegową przekładnią automatyczną.

Seryjna produkcja rozpoczęła się na pod koniec 1993 roku i trwała do zastąpienia następną wersją AMG - modelem C43.

Koniec roku 1997 zapowiadał zmiany w prawdziwie sportowych edycjach W202. Na International Automobile Fair, debiutowały dwa T-modele: zaraz obok zwyczajnego C220CDI, uplasował się model C43 AMG, pierwszy ośmiocylindrowiec w gamie C-klasy.

Wyposażony w 4266 cm³ silnik, znany z E430 W210, wykonany w technologii trójzaworowej (2 dol., 1 wyd.), i ciekawej jak na Mercedesa, technologii "Double-ignition" czyli wykorzystanie dwóch świec zapłonowych na cylinder. Zmodyfikowany wałek rozrządu, dolot oraz układ wydechowy zaowocował maksymalną mocą 306 KM osiąganą przy 5750 RPM oraz bagatelnym maksymalnym momentem obr. 410 Nm osiąganym od 3250 RPM do 5000 RPM. Połączony w standardzie z nową, pięciobiegową skrzynią automatyczną sterowną elektronicznie, ponadto automatyczną klimatyzacją Thermatic oraz elektronicznym stabilizatorem toru jazdy ESP. Był idealną konkurencją dla BMW M3 czy Audi RS4 oraz stał się topowym modelem W202.

Pod koniec produkcji tajemniczo pojawił się model C55 AMG. Bardzo popularny w Stanach Zjednoczonych i głównie można o tym modelu usłyszeć na amerykańskich forach internetowych. Wg jednego z for, często użytkownicy modelu C43 przekładają silnik na C55, tworząc istne monstrum z samochodu wagi i wielkości C-klasy.

Model C55 wyposażony w 24-zaworowy silnik o pojemności 5439 cm³ (czyli 5,4 litra) z większego modelu W210 E55 AMG był również silnikiem o widlastym układzie ośmiu cylindrów. Produkował nieco zmniejszoną moc 347 KM i moment obrotowy 510Nm.

Nastrój na zewnątrz auta sportowy. Wersja "przedliftingowa" C36 wyposażona została w zderzaki oraz progi pasujące w modę wczesnych lat 90: duże, o ostrych liniach, optycznie obniżające samochód i ospojlerowane. Samochód bazował na wersji Sport, co można poznać po plakietkach na bocznych listwach. Dodatkowo wokół samochodu pojawił się chrom na listwach jak w Elegance. Listwy pozostały w kolorze nadwozia.

Pakiet stylistyczny C43 (i C55) stylistycznie wprowadzał C-klasę w lata 2000. Nadmuchane i okrągłe kształty - charakterystyczne boczne przetłoczenia można odnaleźć w Mercedesach po dzień dzisiejszy. Zrezygnowano z chromu wokół auta. Wszystkie detale w kolorze nadwozia.

Trudno jest w jasny sposób określić jak wyglądało wnętrze klas C w wersjach AMG. Przede wszystkim oparte były one na wersjach Sport: kierownica, tapicerki, wykończenia.
W C36 elementem dodatkowym była: kierownica w stylu SL i gałka obszyte skórą czarno-białą, białe wnętrze zegarów (czarne blaty). Tapicerka materiałowa w kratę; w opcji skórzana tapicerka. Przy takich pieniądzach często decydowano się na pakiety stylizacyjne Designo: dowolna kolorystyka, lakiery na zamówienie (dedykowane i z innych modeli), drewno zamiast plastikowego włókna węglowego.
Z kolei C43 dostało nową kierownicą, bardzo podobną do tych montowaną w "zwykłych" Sportach (styl SL). Opcją dodatkową była czarno-biała (czarno-srebrna) tapicerka. Zegary zostały bez zmian kolorystycznych z wersji Sport. Można powiedzieć, że było mniej indywidualne od C36 AMG.

Silniki
Benzynowe


Wysokoprężne













