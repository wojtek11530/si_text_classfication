
EDSAC (akronim od ang. Electronic Delay Storage Automatic Calculator) – komputer oparty na architekturze von Neumanna, skonstruowany przez zespół Maurice'a Wilkesa z University of Cambridge Mathematical Laboratory, na którym pierwszy program uruchomiono 6 maja 1949 r.

Pierwszym komputerem wykonującym zapisany program był Small-Scale Experimental Machine, ale EDSAC był pierwszą maszyną wykorzystywaną w praktyce – wykonywano na nim badania uniwersyteckie. Wykorzystywano w nim pamięć na rtęciowych liniach opóźniających (pamięć dynamiczną) i lampy próżniowe dla układów logicznych. W 1953 r. David Wheeler zaprojektował rejestr indeksowy, jako rozszerzenie oryginalnej konstrukcji EDSAC.

Projekt był wspierany przez brytyjską firmę J. Lyons & Co. Ltd., która otrzymała później wyróżnienie za pierwszy wykorzystywany komercyjnie komputer LEO I oparty na projekcie EDSAC.

Na organizacji EDSAC wzorował się Romuald Marczyński budując komputer EMAL.

W National Museum of Computing w Bletchley Park zostanie zbudowana działająca replika.

Dane techniczne
szybkość:
650 operacji na sekundę
zegar: 500 kHz
pamięć:
operacyjna pamięć rtęciowa:
1024 słowa długości 17 bitów (32 rury)
taśmowa: dodana w 1952 r.
urządzenia zewnętrzne:
dalekopis
czytnik i perforator taśmy
technologia:
3000 lamp elektronowych
12 stojaków
zasilanie: 12 KW.



Linki zewnętrzne
.
