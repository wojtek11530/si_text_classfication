Ylli Pepo - (ur. 18 czerwca 1948 w Korczy) - albański reżyser, dziennikarz i krytyk filmowy.

W 1969 ukończył studia na wydziale filologicznym Uniwersytetu Tirańskiego. Po studiach rozpoczął pracę w Telewizji Albańskiej, jako dziennikarz i reżyser kronik, filmów dokumentalnych, a także koncertów, emitowanych na małym ekranie. Był jednym z pionierów albańskiego filmu telewizyjnego, a także jednym z pierwszych krytyków, piszących o programach telewizyjnych. W latach 1980-1982 był dyrektorem artystycznym telewizji albańskiej. W 1992 został nagrodzony w Monachium nagrodą Prix Jeunesse International za realizację telewizyjną wyborów Miss Albania. Jest wykładowcą na wydziale dziennikarstwa Uniwersytetu w Tiranie. W 2008 był członkiem jury Międzynarodowego Festiwalu Filmowego w Tiranie.

W 1986 otrzymał główną nagrodę na Festiwalu Albańskich Filmów Dokumentalnych. Uhonorowany tytułem Zasłużonego Artysty (alb. Artist i Merituar). 

Filmografia
1974: Koha e komisarëvet (film telewizyjny)
1979: Emblema e dikurshme
2002: Njerëz dhe Fate
2003: Yllka 
2004: Ishte koha për dashuri

Bibliografia
Linki zewnętrzne
