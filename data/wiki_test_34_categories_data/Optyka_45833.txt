 – japoński producent sprzętu fotograficznego i optycznego. Obecne zakłady produkcyjne znajdują się w Tokio w Japonii, Tajlandii oraz na Tajwanie. 

Historia
Firma powstała 25 lipca 1917 roku w Tokio jako Nippon Kogaku Kogyo Kabushiki Kaisha, kiedy to trzech wiodących producentów optycznych połączyło swoje siły tworząc w pełni zintegrowaną i kompleksową markę. Początkowo firma produkowała szkła optyczne, obiektywy, soczewki i mikroskopy. W 1932 roku obiektywy Nippon rozpoczęto nazywać NIKKOR, która to nazwa przetrwała do dziś. W tym samym roku zaprojektowano i wybudowano pierwsze prototypy zdjęciowego obiektywu małoobrazkowego. Podczas II wojny światowej produkowała dla japońskiego wojska lornetki, peryskopy, kamery do zdjęć szpiegowskich. W 1946 roku, aby pomóc odbudować kraj po niszczycielskiej wojnie światowej postanowiono rozpocząć produkcję dwóch precyzyjnych instrumentów pomiarowych: niwelatora oraz teodolitu. Obecna nazwa firmy oficjalnie została wprowadzona w 1974 roku.

Aparat fotograficzny


15 maja 1946 roku zarząd firmy podjął decyzję o rozpoczęciu produkcji sprzętu fotograficznego. Wahano się jedynie nad tym, czy mają być to aparaty średnioformatowe czy małoobrazkowe. Wkrótce Tatsuro Shimizu przedstawił pierwszy działający prototyp lustrzanki dwuobiektywowej; inny zespół konstruktorów pod kierownictwem Minoru Takahashi miał gotowe pierwsze egzemplarze aparatu małoobrazkowego. Po ocenie obu konstrukcji zarząd Nippon Kogaku zadecydował, że dalsze prace kontynuowane będą nad aparatem małoobrazkowym. Zbudowano wówczas łącznie 20 prototypów. Podczas prac nad prototypami, konstruktorzy słusznie uznali, że jeśli mają zbudować możliwie najlepszy aparat, powinni korzystać z jak najlepszych wzorców. Konstrukcja mechaniczna i wygląd zewnętrzny pierwszego aparatu Nippon Kogaku wzorowane były więc w dużej mierze na dwóch przedwojennych konstrukcjach niemieckich: za wzór posłużyły aparaty Leica III oraz Contax II.  7 marca 1948 roku firma wypuściła na rynek pierwszy aparat fotograficzny NIKON I (wyprodukowano jedynie 739 sztuk), a od sierpnia 1949 roku produkowano już kolejny model pod nazwą M, nie różniący się niczym od poprzednika. Model ten zapoczątkował serię aparatów pod tą samą marką. Wykorzystywali je zawodowi fotograficy, m.in. David Douglas Duncan, który pierwszy aparat wykorzystał w czasie wojny koreańskiej, na której froncie spotkał młodego japońskiego fotografa, pracownika Nikona, który to wprowadził Duncana w bardziej zaawansowany świat marki Nikon. W 1950 roku wprowadzono aparat dalmierzowy: S, a następnie S2''' i SP, S3''', S4''' , S3M. Model S wywołał taką burzę za granicą, a do tego okazało się, że aparaty przewyższają innych konkurentów, dlatego każda gazeta chciała posiadać tak profesjonalny sprzęt fotograficzny. Jednak pierwszym profesjonalnym aparatem dla zawodowców był model SP ukazany w 1957 roku.

Lustrzanka analogowa
W połowie lat 50. XX wieku, marka postanowiła skoncentrować się nad produkcją lustrzanek jednoobiektywowych oznaczonych symbolem F dzięki któremu powstała seria F lustrzanek, a wycofano z produkcji aparaty dalmierzowe. Były to modele F, F2''', F3''', F4''', F5''' i F6'''. W modelu F3''' wprowadzono po raz pierwszy elektroniczne sterowanie migawki, natomiast F4''', F5''' i F6''' posiadały integralnie wbudowane motorki napinające migawkę, przesuwające film oraz autofokus. Pierwszy taki aparat wprowadzono w 1959 roku. Seria ta była najchętniej wykorzystywana przez kolejnych 30. lat przez zawodowych fotografów. Nikonowi pomogła amerykańska agencja przestrzeni kosmicznej. NASA zleciła Nikonowi stworzenie aparatu do zastosowań w przestrzeni kosmicznej. 

W 1963 roku Nikon wkroczył w świat fotografii podwodnej, wtedy to do sprzedaży trafił NIKONOS I i II, które to były głównymi monopolistami w fotografice podwodnej. W 1965 roku postanowiono rozpocząć produkcję lustrzanek dla amatora pod nazwą NIKOMAT produkowanych do 1978 roku. Były to modele FS i FT.  

Nikon spopularyzował wiele cech profesjonalnych lustrzanek, za którymi inne marki miały problemy z nadążeniem. Nikon wprowadził system modułowy aparatu czyli aparat z wymiennymi obiektywami, wizjerami, napędami silnikowymi, zintegrowanym pomiarem światła, elektroniczne sterowanie migawki, wielostrefowy ewaluacyjny pomiar matrycy i wbudowany silnik przesuwkowy film. Każdy aparat z wymiennym obiektywem marki Nikon posiada Bagnet F.  

Aparaty cyfrowe
Pod koniec lat 80. marka postanowiła powoli przestawić się na produkcję cyfrówek. Jedne z pierwszych lustrzanek cyfrowych Nikon stworzył w ramach projektu badawczego prowadzonego przez NASA w 1991 roku. Przez kolejnych osiem lat pracował nad cyfrową lustrzanką jednoobiektywową, którą oficjalnie wydał w 1997 roku pod nazwą D1'''. Proplastą była wydana w 1995 roku E2'''. W 1997 roku zadebiutowały pierwsze małe aparaty cyfrowe marki Nikon pod nazwą Nikon COOLPIX, które produkowane do dnia dzisiejszego mieszczą się nawet w kieszeni spodni.
W 2005 roku zaprzestano produkcji analogowych aparatów fotograficznych i akcesoriów produkowanych do nich na rzecz aparatów cyfrowych. Wyjątek stanowi jednak małoobrazkowa profesjonalna lustrzanka F6'''.

Plik:Nikon F2.jpg|Nikon F2
Plik:Capas-d1.jpg|Pierwsza jednoobiektywowa lustrzanka cyfrowa Nikon – D1'''


Produkty
Aparaty fotograficzne
Poniższa lista jest niekompletna


Galeria

Plik:Nikon F6 face.jpg|Nikon F6
Plik:S3-2000.jpg|Nikon S3-2000
Plik:Nikkormat-el.jpg|Nikkormat EL
Plik:Nikon F100.png|Nikon F100
Plik:Nikon E3s IMG 2459.jpg|Nikon E3S
Plik:Nikond40 grass.JPG|Nikon D40
Plik:Nikon D3100.jpg|Nikon D3100
Plik:Nikon Coolpix 900 CP+ 2011.jpg|Nikon Coolpix 900
Plik:Nikon CoolPix 3200.jpg|Nikon Coolpix 3200
Plik:Nikon Coolpix 8700 2371px.jpg|Nikon Coolpix 8700
Plik:NikonCoolpixL11a.jpg|Nikon Coolpix L11
Plik:Nikon Coolpix L18.JPG|Nikon Coolpix L18
Plik:Nikon Coolpix P90.jpg|Nikon P90
Plik:Nikon Coolpix P5100 01.JPG|Nikon Coolpix P5100
Plik:Nikon Coolpix S4.jpg|Nikon Coolpix S4
Plik:Nikon Coolpix s1000pj crop.jpg|Nikon Coolpix S1000pj
Plik:310AF.jpg|Nikon AF310
Plik:Nikon F55 with 50mm f1.8.jpg|Nikon F55
Plik:Nikonos-V img 1851.jpg|NIKONOS V – aparat podwodny



Lampy błyskowe
R1 (zestaw do makrofotografii)
R1C1 (zestaw do makrofotografii)
SB-16A
SB-16B
SB-22s
SB-23
SB-27
SB-28
SB-28DX
SB-29s
SB-30
SB-50DX
SB-80DX
SB-400
SB-600
SB-700 (2010)
SB-800
SB-900
SB-910 (30.11.2011)
SB-R200
SU-800 (sterownik błysku)



Obiektywy
Nikon to jeden z głównych i najlepszych producentów obiektywów nazwanych NIKKOR. Firma ta produkuje obiektywy zmiennoogniskowe i stałoogniskowe. W tym m.in. teleobiektywy, obiektywy szerokokątne, portretowe, do makrofotografii.

W 2014 r. firma Nikon poinformowała, iż w styczniu tego roku całkowita produkcja obiektywów osiągnęła wartość 85 milionów sztuk.

Nikon w swojej produkcji posiada także lornetki, lunety, lunety na broń, dalmierze laserowe oraz mikroskopy. A także oprócz oprogramowania komputerowego dla aparatów cyfrowych, akcesoria do nich (baterie, ładowarki, torby dla aparatów, łączność bezprzewodową itp.) oraz części (potrzebne w wypadku wymian, napraw itp.).

Nagrody i wyróżnienia
Co roku liczne niezależne organizacje nominują najlepsze produkty w tym produkty Nikona do różnego typu światowych nagród, wyróżnień, które potwierdzają czołową pozycję firmy jako producenta bardzo zaawansowanych produktów fotograficznych tj. DIWA, EISA oraz TIPA.

Zobacz też
Nikkor
Bagnet F
Nikon Electronic File



Linki zewnętrzne
