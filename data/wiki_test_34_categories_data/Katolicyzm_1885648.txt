Święta Pryska lub Pryska, męczennica rzymska, łac. Sancta Prisca (ur. w Rzymie, zm. w 2. połowie III wieku tamże) – Rzymianka, dziewica, męczennica i święta Kościoła katolickiego.

W tradycji katolickiej uważana jest za świętą, pomimo trudności z jednoznacznym ustaleniem jej tożsamości. Informacji dostarcza Passiones Tatianae et Priscae (jej i św. Tatiany), z którego wyodrębnione zostało życie św. Martyny.

Według Martyrologium Rzymskiego św. Pryska została poddana torturom i ścięta w połowie III wieku podczas prześladowań chrześcijan przez cesarza Klaudiusza II.

Jej wspomnienie liturgiczne obchodzone jest 18 stycznia.

Legenda
Według niepotwierdzonej historycznie tradycji, Pryska została ochrzczona w wieku 13 lat przez samego św. Piotra Apostoła, w czasie jego działalności misjonarskiej w Rzymie. 

Późniejsza legenda z VIII wieku zaczęła utożsamiać ją z Pryską (Pryscyllą), żoną chrześcijanina Akwili żyjących w I wieku, wspomnianą w liście św. Pawła do Rzymian. Zgodnie z tymi tradycjami Pryscylla była uważana za pierwszą męczennicę pochodzącą z Zachodu.

Zobacz też
 

kult świętych
męczennicy wczesnochrześcijańscy
modlitwa za wstawiennictwem świętego
święci i błogosławieni Kościoła katolickiego


Bibliografia
Cerinotti Angela: Santi e Beati di ieri e di oggi, Demetra, Verona 1999, ISBN 88-440-1316-5

Źródła internetowe:
na DEON.pl (SJ i Wydawnictwo WAM)
– Santi Beati (autor: Piero Bargellini '') 






