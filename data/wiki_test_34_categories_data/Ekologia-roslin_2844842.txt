

Garcinia indica – gatunek drzewa z rodziny kluzjowatych (Clusiaceae Lindl.). Pochodzi z zachodniego wybrzeża Indii

Morfologia
Pokrój: Wieczniezielone drzewo, dochodzące do 18 m wysokości. Korona większych drzew stożkowa.
Liście: Ulistnienie nakrzyżległe. Liście podłużne, eliptycznojajowate, niebieskawozielone
Kwiaty: Obupłciowe, wyrastają w skupiskach na szczytach pędów.
Owoce: Okrągłe, fioletowe, jadalne jagody o średnicy do 2,5 cm, zawierające 5 do 8 nasion. Miąższ i skórka kwaskowate, bardzo aromatyczne.

Zastosowanie
Kwaskowate skórki owoców suszy się i wykorzystuje w kuchni indyjskiej, zwłaszcza na zachodnim wybrzeżu Indii. Przyprawa szczególnie popularna w kuchni goańskiej, gdzie owoce, znane pod nazwą kokam, stosuje się do zakwaszania potraw zamiast tamaryndu preferowanego w innych regionach Indii.
Do sporządzania napojów.
Z nasion pozyskuje się olej, wykorzystywany w przemyśle kosmetycznym.


Linki zewnętrzne
