Friedrich Franz Bauer (ur. w 1903 r. w Pfaffenhofen an der Ilm, zm. w 1972 r.) – niemiecki fotograf znany ze zdjęć propagandowych wykonywanych na potrzeby nazistów.

Biografia
Urodził się w Pfaffenhofen an der Ilm w Bawarii, gdzie w zakładzie fotograficznym swoich rodziców poznał tajniki fotografii. Dalszą naukę kontynuował w Monachium. W latach 20. i na początku lat 30. był wielokrotnie nagradzany za swoje zdjęcia. W 1930 r. wraz z młodszym bratem Karlem Ferdinandem otworzył własne studio fotograficzne w Monachium. Już w 1922 r. obaj bracia wstąpili do NSDAP i SA. Po przejściowej delegalizacji partii hitlerowskiej odnowili w niej swoje członkostwo (Karl Ferdinand w 1929 r., sam Friedrich Franz w 1930), zaś w lipcu 1933 r. obaj wstąpili do SS. Dzięki znajomości z Heinrich Himmlerem szybko awansowali na oficjalnych fotografów SS, wykonujących swe prace dla celów propagandy nazistowskiej. Z powodu trudności finansowych firma braci została w 1937 r. podporządkowana SS-WVHA i przemianowana na F. F. Bauer GmbH. W 1939 r. siedzibę przedsiębiorstwa przeniesiono do Berlina, gdzie została ulokowana w siedzibie RSHA przy oficjalnym archiwum SS. 

Bauerowie uchodzili za protegowanych Himmlera i dzięki temu otrzymywali różnorodne zlecenia, m.in. na druk kart pocztowych. Ich firma stała się przede wszystkim zakładem wydawniczym, ale napięcia między braćmi, doprowadziły do zerwania współpracy F. F. Bauer GmbH z WVHA. Jednak w 1942 r. F. F. Bauer GmbH powróciło do służby WVHA. Dzięki kontaktom Friedricha Franza Bauera z Himmlerem został on ponownie przyjęty przez Oswalda Pohla do tworzonego przez niego wydawnictwa Grossdeutschen Bilderdienst (od września 1942 r. Völkischer Kunstverlag).

Twórczość
Wśród zdjęć wykonywanych przez Bauera dominują portrety wyższych funkcjonariuszy SS i przywódców NSDAP oraz fotografie mające uzasadnić zbrodniczą politykę prowadzoną przez nazistów, m.in. "wzorowe" funkcjonowanie KL Dachau czy Akcja T4. Jego prace ukazywały się w formie albumów oraz w czasopismach: Münchner Illustrierte Presse, Illustrierter Beobachter. Zwany był "osobistym fotografem Himmlera".

Literatura przedmiotu
Hermann Kaienburg: Die Wirtschaft der SS, S.&nbsp;194ff,&nbsp;488. Metropol-Verlag, Berlin 2003. ISBN 3-936411-04-2.
Wrocklage, U.: Der Fotograf Friedrich Franz Bauer in den 20er und 30er Jahren. Vom Kunstfotografen zum SS-Dokumentaristen, S. 30–50 in Mayer-Gürr, D. (ed.): Fotografie & Geschichte : Timm Starl zum 60. Geburtstag, Jonas-Verlag, Marburg, 2000. ISBN 3-89445-264-1.
Klaus Hesse; Philipp Springer; Reinhard Rürup: Vor aller Augen: Fotodokumente des nationalsozialistischen Terrors in der Provinz, Klartext, 2001
Janina Struk: Photographing the Holocaust: interpretations of the evidence, I. B. Tauris, 2003 (pol. Holokaust w fotografiach)
Dachauer Hefte, Band 17–19'', 2001

Linki zewnętrzne
: Karl Maria Wiligut, Karl Wolff oraz Reinhard Heydrich i Himmler z żonami w kościele na wyspie Fehmarn (rodzine strony Liny Heydrich)














