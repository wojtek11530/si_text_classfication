
Tadeusz Zaręba (ur. 19 sierpnia 1932 w Radomiu, zm. 22 lipca 1988) – polski cenzor i dyplomata, ambasador PRL w Kairze (1984–1988). 

Życiorys
W 1954 ukończył studia w Szkole Głównej Służby Zagranicznej. Podjął pracę w Głównym Urzędzie Kontroli Prasy, Publikacji i Widowisk, gdzie sprawował stanowiska dyrektorskie. W latach 1982–1984 pełnił obowiązki zastępcy kierownika Wydziału Zagranicznego KC PZPR. W 1984 objął urząd ambasadora PRL w Egipcie.
 
Odznaczony Krzyżem Oficerskim i Kawalerskim Orderu Odrodzenia Polski, a także Złotym Krzyżem Zasługi. 

Bibliografia
Kto jest kim w Polsce: informator biograficzny, "Interpress", Warszawa 1989
www. http://www.cmentarzekomunalne.com.pl/mapa.htm













