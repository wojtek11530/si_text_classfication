Dolina Zachełmca – dolina w Sudetach Zachodnich, w Karkonoszach, w województwie dolnośląskim. Położona na północny-wschód od Zachełmia.

Od zachodu wznosi się nad nią Chełm, a od wschodu Studnik.

Jest doliną zawieszoną na progu tektonicznym, który był aktywny podczas niedawnych procesów wypiętrzających. Górna nieckowata część doliny jest szeroka, z krętym biegiem koryta i stanowi starszą rzeźbę. Dolina ma charakter wciosany w obrębie progu tektonicznego, którego postawę wyznacza uskok, gdzie wydźwignięte zostało całe Pogórze Karkonoskie. Głębokość wcięcia wynosi około 60-70 m, a zbocza doliny są strome, na których znajduje się wiele formacji skalnych, takich jak ambony skalne, mury skalne, progi skalne. Najwyższe z nich osiągają 10 m wysokości. 

Na granicach doliny występuje wyraźny próg skalno-rumowiskowy, stanowiący ochronę dla postępu erozji wstecznej skąpego w wodę Zachełmca. 

Przez dolinę przebiega  niebieski szlak turystyczny. 

Bibliografia
