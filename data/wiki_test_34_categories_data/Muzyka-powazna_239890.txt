
Franciszek Mirecki (ur. 1 kwietnia 1791 w Krakowie, zm. 29 maja 1862 w Krakowie) – kompozytor, pedagog.

Biografia
Na początku swojej kariery występował w chórze krakowskiego Kościoła Mariackiego. Był także pianistą. W 1814 r. po ukończeniu studiów filologicznych na Uniwersytecie Warszawskim przeniósł się do Wiednia, gdzie studiował grę na fortepianie u Jana Nepomucena Hummla. Podróżował po Włoszech i Francji. W 1838 r. powrócił do Krakowa, gdzie otworzył własną szkołę śpiewu operowego.

Jego synami byli: Stanisław, nauczyciel śpiewu oraz Kazimierz, malarz.

Pochowany został na Cmentarzu Rakowickim w Krakowie, w grobowcu rodzinnym, w kwaterze 12.

Ważniejsze kompozycje
Opery
Piast,
Cyganie,
Evandro in Pergamo, 
Pułaski,
Cornelio Bentivoglio ( do libretta Gastone di Foix Feliksa Romaniego,1844)
Inne kompozycje
Operetka: Nocleg w Apeninach
sonaty na skrzypce i fortepian
Adagio i Allegro concertante na fortepian i dwoje skrzypiec, wiolę i wiolonczelę
Symfonia c-moll (przed 1859)

Oprócz tego skomponował 6 sonat oraz polonezy, fantazje i krakowiaki na fortepian.














