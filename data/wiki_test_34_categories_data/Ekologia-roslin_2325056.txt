Manilkara huberi – gatunek rośliny z rodziny sączyńcowatych. Popularna nazwa hiszpańska: nispero. Pochodzi z północnej części Ameryki Południowej.

Morfologia
Pokrój: Wysokie drzewo, osiągające do 55 m wysokości.
Liście: Duże (do 20 cm długości), naprzemianległe.
Kwiaty: Białe.
Owoce: Jajowate, żółte jagody, 3 cm średnicy, zawierające jedno, rzadko dwa nasiona.

Zastosowanie
Owoce są jadalne, bardzo smaczne, wykorzystywane do sporządzania deserów.
Wykorzystuje się lateks, podobnie jak ze spokrewnionych gatunków.
Drewno bardzo gęste, (tonie w wodzie), wykorzystywane w meblarstwie i budownictwie, również do produkcji instrumentów muzycznych.





