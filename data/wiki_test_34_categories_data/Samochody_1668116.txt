SEAT Altea – samochód osobowy typu minivan produkowany przez firmę SEAT od 2004 roku.







Altea to pierwszy samochód wyznaczający się stylem Multi Sport Vechicle MSV, inaczej mianowanym również jako sportowy rodzinny VAN. Otwierając ten segment był pierwszym tego typu pojazdem przed Mercedesem klasy R i B, Hondą FR-V oraz Fordem C-MAX. Zaprojektowany przez Waltera de'Silvę. Samochód został stworzony przez Audi, a zrobiony przez koncern Volkswagena, który jest właścicielem marki Audi i SEAT.

Model ten został wprowadzony na rynek w 2004 roku. W 2009 roku przeprowadzono niewielki lifting nadwozia, który obejmował przeprojektowanie zderzaków oraz zmodyfikowanie grilla i lamp.

SEAT Altea XL
Model ten został zaprezentowany w listopadzie 2006 roku. Altea XL to powiększona wersja zwykłej Altei. Samochód został wydłużony o 18,7 cm, przy niezmienionym rozstawie osi. Pojemność bagażnika wzrosła z 409 do 532 litrów. Produkowana w dwóch wersjach wyposażenia: REFERENCE i STYLANCE

Podstawowa wersja SEATa Altea XL wyposażona jest w m.in. w radioodbiornik z odtwarzaczem CD i plików MP3 z 6 głośnikami, komputer pokładowy z tempomatem, dwa gniazdka 12 V oraz klimatyzację.

SEAT Altea Freetrack
Jest to połączenie MPV z SUVem. Samochód bazuje na wersji Altea XL, z zewnątrz ma zmienione tylko zderzaki i błotniki oraz felgi na 17-calowe, wykonane z aluminium. Charakter auta zdradza także potężny wlot powietrza i podwójna końcówka wydechu.

Model Freetrack jest dostępny z napędem na przednią oś lub na cztery koła, który w proporcjach 50:50 dołącza do przedniej tylną oś w niebezpiecznej sytuacji. SEAT oferuje Alteę Freetrack z trzema silnikami - benzynowym 2.0 TFSI 200 KM oraz turbodieslami 2.0 TDI 140 i 170 KM. Do wyboru są także manualna, 6-biegowa skrzynia oraz przekładnia automatyczna DSG. Wersja z napędem na przednie koła jest dostępna tylko ze słabszym silnikiem diesla. Wnętrze pozostało niezmienione w stosunku do Altei XL.

Dane techniczne


Wersje wyposażeniowe
Reference
Style
Copa
FR












