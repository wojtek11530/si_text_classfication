Mohamed Ahmed Hamada (ur. 22 października 1992) – egipski lekkoatleta specjalizujący się w biegach średnich. 

W 2010 zajął odległe miejsce w rywalizacji juniorów na przełajowych mistrzostwach świata oraz odpadł w eliminacjach biegu na 1500 metrów podczas mistrzostw świata juniorów. Na dystansie 800 metrów uplasował się tuż za podium – na czwartym miejscu – mistrzostw Afryki juniorów (2011). Na koniec sezonu 2011 zdobył srebrny medal mistrzostw panarabskich w biegu na 1500 metrów oraz zajął piąte miejsce na igrzyskach panarabskich w biegu na 800 metrów. W 2013 zdobył brąz igrzysk śródziemnomorskich w Mersin.

Rekordy życiowe: bieg na 800 metrów – 1:44,98 (8 czerwca 2012, Turyn); bieg na 1500 metrów – 3:38,16 (29 lipca 2011, Sztokholm); bieg na 3000 metrów – 8:05,05 (24 lipca 2011, Gävle). Wszystkie rezultaty zawodnika są aktualnymi rekordami Egiptu. 

Osiągnięcia == 


Bibliografia
[dostęp 8 czerwca 2012]




