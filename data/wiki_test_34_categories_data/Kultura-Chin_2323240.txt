Xiang Xiu (ur. ok. 223, zm. ok. 300) – chiński filozof konfucjański. Zaliczany do Siedmiu Mędrców z Bambusowego Gaju.

Był zwolennikiem reinterpretacji niektórych elementów konfucjanizmu poprzez wykorzystanie myśli taoistycznej. Próbował połączyć moralność z naturalnością, twierdził przy tym, że konfucjanizm i taoizm są jednością. Podkreślał znaczenie prawości i humanitarności.

Był autorem komentarza do Zhuangzi, prawdopodobnie stanowiącego kanwę dla podobnego dzieła autorstwa Guo Xianga (którego oskarżano wręcz o plagiat z Xiang Xiu). Jego myśl wywarła znaczny wpływ na ukształtowanie się neotaoizmu.



Bibliografia
