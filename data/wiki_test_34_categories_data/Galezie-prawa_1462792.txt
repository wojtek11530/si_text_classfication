Kodeks pracy (кодекс законов о труде) – jeden z najważniejszych aktów prawnych po rewolucji październikowej i pierwszy kodeks pracy w historii Rosji. Został zastąpiony kodeksem pracy z 1922 r.

Kodeks ten został przygotowany przez specjalną komisję Ludowego Komisariatu Sprawiedliwości (Наркомюст) i Ogólnozwiązkową Centralną Radę Związków Zawodowych (ВЦСПС) i wprowadzony bez zgody Ogólnorosyjskiego Centralnego Komitetu Wykonawczego Rad w grudniu 1918, choć podczas nasilania się komunizmu wojennego faktycznie nie realizowany. Kodeks składał się z wstępu, 9 rozdziałów i 137 artykułów. Kodeks regulował tylko osoby zatrudnione i otrzymujące wynagrodzenie (pracownicy najemni).

Do najważniejszych postanowień kodeksu należy zaliczyć:
ustanowienie 8-godzinnego dnia pracy i 7-godzinnej nocy pracy, oraz zmniejszony czas pracy dla osób poniżej 18 roku życia, ale wprowadzono także godziny nadliczbowe - czyli pracę w wyjątkowych okolicznościach,
prawo pracownika do wynagrodzenia co najmniej raz na dwa tygodnie,
prawo do posiłku w czasie pracy,
prawo do nakarmienia dziecka w czasie czasu pracy, przyczym zaliczał się on do czasu pracy (brak utraty zarobków),
możliwość rezygnacji z pracy,
prawo do ciągłego odpoczynku, nie krótszego niż 42 godziny tygodniowo (zamiast ustawowo wolnej niedzieli i 6-godzinnej soboty),
miesięczny urlop wypoczynkowy,
obowiązek pracy dla osób w wieku od 16-50 lat (uczniowie i studenci byli uznani za pracowników, a osoby niezdolne do pracy zwolnione),
prawo do pracy, każdy musiał otrzymać pracę i wynagrodzenie, a jeśli nie to zagwarantowano zasiłki,
związkom zawodowym zagwarantowano udział w podejmowaniu decyzji z zakresu zatrudnienia, wynagrodzenia, zwolnienia i innych spraw socjalno-bytowych pracowników,
ustanowienie minimalnego wynagrodzenia, nie niższego niż minimum egzystencji,
wprowadzenie Funduszu Ubezpieczeń Bezrobotnych, który wypłacał zasiłki dla bezrobotnych, oraz lokalnych Funduszy Ubezpieczeń Zdrowotnych, zapewniających opiekę zdrowotną,
powołano Inspekcję Pracy i urzędy pracy,
kodeks regulował także pojęcia: praca zmianowa, norma pracy, dni wolne od pracy (łącznie 6).






