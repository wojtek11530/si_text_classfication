Tadeusz Czystohorski (znany też jako Czystochorski; ur. 20 maja 1895 w Żółkwi, zm. 1958) – polski biochemik, wykładowca Akademii Medycznej w Białymstoku, poseł na Sejm PRL I kadencji (1952–1956). 

Życiorys
Urodził się w Galicji Wschodniej w mało zamożnej polskiej rodzinie. W latach 1920–1921 służył w Wojsku Polskim. Po studiach pracował jako nauczyciel w szkołach średnich. Działał w Związku Nauczycielstwa Polskiego, był organizatorem Sekcji Szkolnictwa Zawodowego Związku. Lata 1939–1943 spędził w Galicji, gdzie organizował werbunek do partyzantki sowieckiej, a w 1943 znalazł się w Warszawie. W 1945 objął funkcje adiunkta na Uniwersytecie Łódzkim, a w 1950 profesora Akademii Medycznej w Białymstoku. W latach 1953–1958 stał na czele Zakładu Biochemii Lekarskiej Akademii. W 1952 uzyskał mandat do Sejmu I kadencji jako bezpartyjny przedstawiciel Frontu Narodowego w okręgu Białystok. 



Bibliografia
"Gazeta Białostocka", nr 233 (335), 29 września 1952, s. 3 (sylwetka Tadeusza Czystohorskiego ze zdjęciem)
w serwisie PubMed.








