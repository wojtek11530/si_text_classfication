Głownia pyląca owsa – grzybowa choroba owsa o niewielkim znaczeniu, ale mogąca powodować duże straty plonu.



Występowanie
Obecnie choroba ta nie jest dość powszechna. Może występować w rejonach o 
dużym nasileniu uprawy owsa oraz przy braku zaprawiania nasion.

Etiologia
Chorobę wywołuje głownia pyłkowa owsa (Ustilago avenae (Person) Rostrup), gatunek grzyba z rodziny głowniowatych. Jego zarodniki (ustilospory, teliospory, chlamydospory) są prawie kuliste i pokryte są drobnymi i zaostrzonymi brodawkami. Średnica zarodników wynosi 5-8 μm.

Objawy
W czasie wyrzucania wiech z porażonych roślin wydostają się wiechy wraz z brunatnoczarnymi ustilosporami. Wiechy są skupione i wyprostowane. Głownia pyląca owsa niszczy kłoski zmieniając je w skupiska zarodników. Pozostają jedynie plewy oraz części osiowe kłosków i wiechy. Ponadto porażone rośliny mogą być niższe, pochwy liściowe i końce liści flagowych mogą być koloru brunatnego. Czasami choroba może zaatakować tylko dolną część wiechy.

Strata plonu może wynieśc nawet 20%.

Cykl życiowy

Chlamydospory rozsiewają się przy pomocy wiatru i deszczu w czasie kwitnienia owsa. W zależności od czasu przedostania się zarodników rozwój choroby może przebiegać wraz z dojrzewaniem owsa lub może się rozpocząć na wiosnę podczas kiełkowania owsa. Teliospory, które trafiły na ziarniaki owsa w czasie kwitnienia przedostają się pomiędzy słupek a plewkę i tu kiełkują w 4-komórkowe podstawki. Na podstawkach powstaje jedno sporydium. Ze sporydiów wyrasta strzepka grzybni. Następnie dochodzi do kopulacji  dwóch strzępek grzybni, z których powstaje dikariotyczna grzybnia infekcyjna. Wrasta ona do plewki lub okrywy ziarniaka i tu zimuje. Na wiosnę wraz z rozwojem owsa rozwija się też grzybnia głowni. Przerasta ona tkanki do wierzchołka rośliny i niszczy zawiązujące się  kłoski. Zakażeniu kiełków sprzyja wilgotność gleby rzędu 30-35% polowej pojemności wodnej oraz temperatura 16-19 °C. 

Ochrona
Zaprawianie nasion





Bibliografia
