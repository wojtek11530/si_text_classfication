Brian Simon Laws (ur. 14 października 1961 w Wallsend) – były angielski piłkarz występujący na pozycji prawego obrońcy, później trener. Jest szkoleniowcem zespołu Scunthorpe United.

Kariera piłkarska
Jako piłkarz Laws grał na pozycji prawego obrońcy. Początkowo występował w Wallsend Boys Club. W 1978 roku został zawodnikiem Burnley. W zespole tym grał do 1893 roku. W tym czasie rozegrał ponad 150 meczów we wszystkich rozgrywkach oraz zdobył jeden raz nagrodę najlepszego piłkarza młodego sezonu w swoim klubie. W sierpniu 1983 roku za 10 tysięcy funtów trafił do Huddersfield Town, skąd dwa lata później za 30 tysięcy przeszedł do Middlesbrough. 

Później Laws przez sześć sezonów występował w Nottingham Forest. Klub ten kupił go w lipcu 1988 roku za 120 tysięcy funtów. W Nottingham Forest Laws grał do 1994 roku, a zadebiutował 8 października 1998 roku w meczu z Queens Park Rangers. Przez ten czas dwukrotnie zdobył Puchar Ligi (1989, 1990) oraz dotarł do finału Pucharu Anglii (1991). Następnie Anglik grał w Grimsby Town, Darlington i Scunthorpe United.

Kariera trenerska
W latach 1994–1997 Laws był grającym trenerem w Grimsby Town. Klub ten prowadził w 99 meczach. Następnie, do 2006 roku pracował w Scunthorpe United. Scunthorpe Laws prowadził przez ponad 500 spotkań. W sezonie 1998/1999 awansował ze swoim klubem z Division Three (czwarty szczebel rozgrywek) do Second Division po zwycięstwie w finale play-offów z Leyton Orient. Natomiast w sezonie 2004/2005 zajął ze Scunthorpe drugie miejsce w League Two i awansował do League One.

6 listopada 2006 roku Laws został trenerem Sheffield Wednesday. Szkoleniowcem tego zespołu był do 2009 roku, kiedy to 13 grudnia opuścił Sheffield. Zespół ten Laws poprowadził w 154 spotkaniach.

13 stycznia 2010 roku został trenerem Burnley, gdzie zastąpił Owena Coyle'a, który odszedł do Boltonu Wanderers. Z beniaminkiem Premier League Laws podpisał dwuipółletnią umowę. Nie zdołał jednak uchronić tego klubu przed spadkiem z ligi.

17 września 2012 roku został dyrektorem sportowym Shamrock Rovers.

29 października 2012 roku został mianowany trenerem Scunthorpe United.

Statystyki
Stan na 14 czerwca 2013''




Linki zewnętrzne
