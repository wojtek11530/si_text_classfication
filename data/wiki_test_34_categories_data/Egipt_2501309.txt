Bitwa pod Adaną – starcie zbrojne, które miało miejsce 15 marca 1486 roku w trakcie walk Osmanów z mamelukami. Była jedną z największych klęsk poniesionych przez Osmanów w starciach z mamelukami.

W roku 1485 sułtan Bajazyd II skierował swoje wojska w rejon Tarsu. Władca mamelucki Kajtbaj wysłał wówczas przeciwko Osmanom armię złożoną z 3000 mameluków oraz znacznej liczby wojsk sojuszniczych pod dowództwem Uzbeka min-Tutukha. Po drodze siły te wzmocnione zostały wojskami turkmeńskimi z Anatolii. Do decydującej bitwy doszło w marcu 1486 pod Adaną. Armia osmańska poniosła klęskę, tracąc 40 000 ludzi. W ręce zwycięzców dostał się dowódca osmański Ibn Hersek oraz wiele sztandarów. Głowy dwustu wyższych oficerów armii osmańskiej Uzbek na znak zwycięstwa wysłał sędziwemu sułtanowi Kajtbajowi do Kairu.

Bibliografia
James Waterson, Wojny Mameluków, Wydawnictwo Bellona, Warszawa 2008.




