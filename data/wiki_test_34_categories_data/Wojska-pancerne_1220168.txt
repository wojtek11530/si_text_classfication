
'''1 Pułk Pancerny ''' -  jednostka pancerna Polskich Sił  Zbrojnych  na Zachodzie.

Powstał  13 sierpnia  1942 w wyniku przeformowania 65 batalionu czołgów z 16 Brygady Czołgów. Nawiązywał do 1 Batalion Czołgów tworzonego  w listopadzie, a  zorganizowanego 2 grudnia 1939 w Campebec (Bretania). 

Początkowo był jednostką  16 Brygady Pancernej. Walczył jednak w składzie 10 Brygady Kawalerii Pancernej z  1 Dywizji Pancernej gen. Maczka.

Swoje święto obchodził 19 sierpnia, w rocznicę bitwy w Normandii o wzgórze 262 (Maczugę).

Dowódcy
Również dowódcy batalionu z Francji i Szkocji
mjr Leonard Furs-Żyrkiewicz  (2. 12. 1939 - 27.05. 1940)
mjr Stanisław Gliński  (27.05. 1940 - 15. 06. 1940) 
ppłk dypl. Tadeusz Majewski (15.06. 1940 - do czasu rozwiązania batalionu po bitwie pod Montbard; do 17. 06.1940) 
mjr Henryk Świetlicki (sierpień 1940 -16.05.1942)
ppłk Bolesław Sokołowski (3.06. 1942 - 15.11. 1943) 
ppłk Aleksander Stefanowicz (15. 11. 1943 - 10. 06. 1947)

Skład etatowy w 1944
Dowództwo
pluton rozpoznawczy
trzy szwadrony liniowe 
pięć plutonów czołgów

Pułk posiadał :
oficerów - 34
szeregowych - 596

Sprzęt:
czołgi średnie - 52
czołgi lekkie – 11

Symbole pułku

Sztandar

Sztandar ufundowany został przez społeczeństwo belgijskiego miasta Sint-Niklaas Waas i  wręczony 3 marca 1946. Wykonano go  w Belgii wg projektu  kpr. Tadeusza Głębockiego z 2 Pułku Pancernego. 17 września 1967 sztandar udekorowany został orderem Virtuti Militari V klasy.

Na lewej stronie płatu sztandaru: 
w prawym górnym rogu na tarczy - odznaka pamiątkowa
w lewym górnym rogu  - herb miasta Sint Niklaas Waas
w prawym dolnym rogu - tarcza bez emblematu
w lewym dolnym rogu - tarcza bez emblematu 
na górnym ramieniu krzyża kawalerskiego napis: ''"Francja 1940, Francja 1944, Belgia 1944"'' 
na lewym ramieniu napis: ''"Holandia 1944-45"'' 
na prawym ramieniu napis: ''"Niemcy 1945".'' 

Strony prawe wszystkich sztandarów oddziałów 1 Dywizji Pancernej były jednakowe, według wzoru obowiązującego w PSZ.  W czterech rogach na tarczach umieszczona jest cyfra '''1'''. 
Widnieje ona również na przedniej ścianie podstawy orła. 

Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.

Odznaka pamiątkowa
Zatwierdzona Dz. Rozk. NW nr 4, poz. 42 z 10 października 1943 roku
Odznaka  w kształcie krzyża, na który nałożona jest sylwetka czołgu Crusader widzianego z boku. Na czołgu wytłoczony numer 1. Wykonana w białym metalu, mocowana gładką nakrętką. Wymiary: 41x41 mm. 

Odznaka honorowa
Na lewym ramieniu pleciony sznur pomarańczowy.

Odznaka specjalna:''' 
Obywatele Saint Nicolas uhonorowali pułk odznaką specjalną w postaci herbu tego miasta. Zezwolenie na noszenie jej wydał szef Sztabu Głównego pismem z 20 listopada 1945 roku. Na jasnoniebieskiej tarczy znajdowała się postać św. Mikołaja w infule z pastorałem koloru przyciemnionego złota, a w górnej części tarczy fragment złotej korony na tle koloru khaki.. Odznaka mogła być noszona na prawym rękawie kurtki i płaszcza 4 cm poniżej naszywki „Poland".

Proporczyk pułku

Proporczyk kroju kawaleryjskiego czarno-pomarańczowe z amarantowym (w rzeczywistości pąsowym) paskiem przez środek. 




Bibliografia
Jan Partyka, Odznaki i oznaki PSZ na Zachodzie 1939-1946''. Wojska Lądowe. Rzeszów 1997
