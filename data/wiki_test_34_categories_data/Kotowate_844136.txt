Cymric (inna nazwa: długowłosy Manx) – rasa kota powstała w Kanadzie lub USA. Istnienie długowłosych Manksów nie od razu zostało zaakceptowane.

Historia
Około 1960 roku w miotach Manksów zaczęły się pojawiać długowłose kocięta. Początkowo takie osobniki były ubezpłodniane i usuwane z hodowli, jednak potem hodowcy postanowili utrwalić tą cechę. Pierwszą organizacją felinologiczną, która uznała rasę Cymric było Canadian Cat Association. Obecnie rasę tę akceptuje większość północnoamerykańskich stowarzyszeń, a w Europie - LOOF.

Wygląd
Cymric różni się od Manksa długością sierści i "zaokrąglonymi" kształtami. Odmiany barwne są identyczne jak u ich krótkowłosych kuzynów.

Charakter
Koty tej rasy są umiarkowanie aktywne i inteligentne, lubią się bawić. Cymric żyje w zgodzie z innymi zwierzętami, jest przyjacielskim kotem o cichym głosie.
Charakteryzują się agresją i i brakiem podporządkowania do człowieka.
Bibliografia

"Koty. Poradnik encyklopedyczny" wyd. Larousse
"Koty. Moje hobby" wyd. Podsiedlik-Raniowski i spółka
"Koty i kocięta" wyd. MUZA SA
"Koty. Minikompendium" Alexa Capra, wyd. MOZAIKA


