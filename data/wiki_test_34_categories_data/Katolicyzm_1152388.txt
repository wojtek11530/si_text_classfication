Jakub de Voragine zwany także Jacopo da Varazze (ur. ok. 1228-1230, zm. 13 lub 14 lipca 1298) – średniowieczny włoski hagiograf, kaznodzieja i pisarz religijny, arcybiskup Genui, błogosławiony Kościoła katolickiego.

Biografia
W 1244 Jakub wstąpił do zakonu dominikanów. W latach 1267-1286 był prowincjałem w Lombardii. W 1288 został wybrany arcybiskupem Genui, ale stanowisko to objął dopiero w 1292 roku. Nosił przydomek de Voragine od miejscowości Varazze niedaleko Genui.

Kult
W 1816 papież Pius VII ogłosił go błogosławionym.

Wspomnienie liturgiczne bł. Jakuba obchodzone jest w Kościele katolickim 14 lipca.

Dzieła
Głównym dziełem de Voragina jest Legenda aurea (Złota legenda) powstała w latach 1260-1270. Zbiór ten, na który składają się narracyjne opowieści i rozważania o świętych, był przeznaczony do czytania na szczególne dni i uroczystości roku liturgicznego. W średniowieczu cieszył się popularnością.

Zobacz też

kult świętych
Jakub - inne znane postaci o tym imieniu



Bibliografia
Lexikon für Theologie und Kirche, Bd. 5, Freiburg im Breigau 1933, kolumna 265.






  


