'''112 Samodzielna Kompania Czołgów Lekkich  – pododdział broni pancernych Wojska Polskiego II RP.

Kompania nie występowała w organizacji pokojowej wojska. Została sformowana, zgodnie z planem mobilizacyjnym "W", w dniach 31 sierpnia - 5 września 1939 roku, w I rzucie mobilizacji powszechnej przez 2 Batalion Pancerny z Żurawicy jako pododdział dyspozycyjny Naczelnego Wodza. Na wyposażeniu posiadała 15 czołgów wolnobieżnych Renault FT-17. Dowódcą kompanii był por. Wacław Stoklasa.

Działania bojowe

Po zakończeniu mobilizacji kompania została skierowana transportem kolejowym do Warszawy, do Odwodu Naczelnego Wodza. Na skutek zerwania torów w Łukowie została zawrócona do Brześcia, gdzie 11 września podporządkowano ją dowódcy Zgrupowania "Brześć". Kompania została pierwotnie użyta jako ubezpieczenie bojowe na przedpolach obrony. 15 września czołgi kompanii odpierały ataki na twierdzę niemieckiego 8 pcz z 10 DPanc już ze stałych stanowisk ogniowych (zamaskowane okopy).

16 września załoga cytadeli opuściła miasto a kompania próbowała wydostać się z Brześcia. Wobec niemożności wyprowadzenia czołgów z twierdzy, zabarykadowano nimi bramę główną cytadeli brzeskiej. Większość spieszonych załóg wycofała się z twierdzy i do końca września walczyły w Grupie płk. dypl. Zieleniewskiego.

Organizacja wojenna samodzielnej kompanii czołgów lekkich


Poczet dowódcy
gońcy motocyklowi
patrol łączności
patrol sanitarny 
Razem w dowództwie
1 oficer, 2 podoficerów, 10 szeregowców;
1 samochód osobowo-terenowy, 3 motocykle.
Trzy  plutony czołgów, w każdym:''' 
1 oficer, 5 podoficerów, 7 szeregowców
5 czołgów, 1 motocykl
Pluton techniczno-gospodarczy
sekcja warsztatowa
sekcja gospodarcza
sekcja transportowa
załogi zapasowe

Razem w plutonie
1 oficer, 17 podoficerów, 21 szeregowców
5 samochodów ciężarowych, samochód-warsztat, cysterna, 1 motocykl, transporter czołgów, 2 przyczepy na paliwo, kuchnia polowa
Ogółem w kompanii
5 oficerów, 34 podoficerów, 52 szeregowców
15 czołgów, 7 samochodów, 7 motocykli



Bibliografia
