'''16 Kaszubska Dywizja Pancerna (16 DPanc) - związek taktyczny Wojsk Pancernych Sił Zbrojnych PRL.

Dywizja była rozwiniętym związkiem taktycznym, który na wypadek wojny wchodził w skład 1 Armii Ogólnowojskowej rozwijanej z jednostek Pomorskiego Okręgu Wojskowego. 

Na początku stanu wojennego 13 grudnia 1981 dywizja została przegrupowana do Warszawy. 

Znakiem taktycznym malowanym na pojazdach dywizji był żółty wiatrak.
Formowanie i zmiany organizacyjne
W lipcu 1945 sformowano 16 Dywizję Piechoty, dyslokując dowództwo w Gdańsku-Wrzeszczu.

W 1949 na bazie 16 Dywizji Piechoty oraz dotychczas samodzielnych 1 Pułku Czołgów Średnich, 4 Pułku Czołgów Ciężkich i 13 Pułku Artylerii Pancernej sformowano '''16 Kaszubską Dywizję Pancerną i przeniesiono ją do Elbląga, Braniewa, Malborka i Tczewa. 

W 1951, ze względu na niewystarczającą ilość sprzętu pancernego, przeformowano ją na '''16 Kaszubską Dywizję Zmechanizowaną, a w 1955 - w ramach redukcji wojsk lądowych – ponownie na '''16 Kaszubską Dywizję Pancerną, której trzon stanowiły 1. i 58. Pułki Czołgów w Elblągu i 55 Pułk Zmechanizowany w Braniewie. 

W 1989 zostały wprowadzone dalsze zmiany organizacyjne. Dywizja przestała być związkiem pancernym, przechodząc na struktury dywizji zmechanizowanej. Dywizję ponownie przeformowano na '''16 Kaszubską Dywizję Zmechanizowaną. 

Skład organizacyjny (1962)


Dowództwo i sztab - Elbląg 
1 Warszawski Pułk Czołgów Średnich - Elbląg
58 Pułk Czołgów Średnich - Elbląg
14 Pułk Czołgów Średnich - Braniewo
55 Elbląski Pułk Zmechanizowany - Braniewo
46 dywizjon artylerii haubic - Braniewo
13 dywizjon artylerii przeciwlotniczej - Elbląg 
4 dywizjon artylerii rakietowej - Malbork 
47 batalion saperów - Tczew
43 batalion łączności - Elbląg
62 batalion transportowy - Elbląg 
57 batalion medyczny - Braniewo
61 kompania rozpoznawcza - Elbląg 
61 kompania przeciwchemiczna - Elbląg 
4 ruchome warsztaty naprawy czołgów - Elbląg
6 ruchome warsztaty naprawy samochodów - Elbląg
5 dywizyjne warsztay uzbrojenia - Elbląg
16 dywizyjny punkt zaopatrzenia - Elbląg

Uzbrojenie
W chwili sformowania dywizji w 1949 r. podstawowe uzbrojenie stanowiły czołgi średnie typu T-34/85, czołgi ciężkie IS-2 oraz ciężkie działa pancerne typu ISU-122 i ISU-152. Na uzbrojeniu kompanii rozpoznawczej znajdowały się natomiast samochody pancerne BA-64. W połowie lat pięćdziesiątych podstawowy sprzęt dywizji stanowiły czołgi średnie T-34/85 produkcji krajowej. W latach szęśćdziesiątych do uzbrojenia wprowadzono produkowane w Polsce czołgi T-54A, a w latach siedemdziesiątych czołgi T-55. W połowie lat osiemdziesiątych na uzbrojenie wprowadzono czołgi średnie T-55AM Merida, które znajdowały się na uzbrojeniu dywizji do chwili jej przeformowania na dywizję zmechanizowaną. Samochody pancerne zastąpiono najpierw opancerzonymi samochodami rozpoznawczymi BRDM-1 i FUG, a następnie wozami BRDM-2. 

Żołnierze dywizji
Dowódcy dywizji
płk Kazimierz Peste (1948–1949)
płk Kazimierz Kryskow (1950)
płk Mikołaj Kuźmienko (1950–1951)
płk Jerzy Bolszak (1951–1954)
płk Aleksander Ligaj (1955)
płk Adam Badecki (1956)
płk Zbigniew Michalski (generał) (1957–1959)
gen. bryg. Eugeniusz Molczyk (1960–1962)
gen. bryg. Piotr Przyłucki (1963–1968)
gen. bryg. Edward Łańcucki (1969–1971)
gen. bryg. Kazimierz Leśniak (1971–1974)
gen. bryg. Mieczysław Dachowski (1975–1976)
płk dr Ryszard Gajda (1976–1978)
płk dypl. Henryk Szumski (1978)
płk dypl. Władysław Kaleta (1978–1982)
gen. bryg. Marian Sobolewski (1982–1986)
płk dypl. Aleksander Poniewierka (1986–1988)
płk dypl. Wojciech Kubiak (1988–1992)

Bibliografia
Kazimierz Czernikowski, ''16 Pomorska Dywizja Zmechanizowana im. Króla Kazimierza Jagiellończyka, Drukarnia W&P Edward Waszkiewicz, Elżbieta Panter s. c., Malbork 2001, ISBN 83-86590-02-5.








