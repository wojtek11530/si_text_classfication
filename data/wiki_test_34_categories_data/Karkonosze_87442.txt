Tępy Szczyt (1387 m n.p.m., niem. Kleines Rad lub Mittelberg lub Stuurmhaubenköppel) to szczyt na głównej grani Karkonoszy.

Położony we wschodniej części Śląskiego Grzbietu, pomiędzy Małym Szyszakiem a Smogornią. Znajduje się nad miejscowością Przesieka. Na południe od szczytu przechodzi granica państwowa między Polską a Czechami. Na południe od Tępego Szczytu znajduje się Čertův důl, a poniżej schronisko U Bílého Labe.

Zbudowany z granitu karkonoskiego. Szczyt pokryty jest rozległym gołoborzem.

Porośnięty kosodrzewiną, niżej górnoreglowymi lasami świerkowymi.

Leży w obrębie Karkonoskiego Parku Narodowego i czeskiego Karkonoskiego Parku Narodowego (czes. Krkonošský národní park, KRNAP).

Przez szczyt przechodzi  czerwony szlak turystyczny Szklarska Poręba - Przełęcz Okraj, tzw. Droga Przyjaźni Polsko-Czeskiej, a północnym zboczem  zielony szlak z Przełęczy Karkonoskiej do Karpacza.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




