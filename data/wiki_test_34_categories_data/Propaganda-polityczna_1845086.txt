
Isaak Brodski (ros. Исаак Израилевич Бродский, 6 stycznia 1884/ 25 grudnia 1883 w Zofiówce koło Berdiańska na Ukrainie - 14 sierpnia 1939 w Leningradzie) – rosyjski malarz, przedstawiciel socrealizmu w sztuce. 

Studiował w Akademii Sztuk Pięknych w Odessie oraz Akademii Sztuk Pięknych w Petersburgu. 
Przyjaźnił się z Repinem, był kolekcjonerem ówczesnej sztuki rosyjskiej. Po śmierci artysty jego prywatny apartament w Petersburgu wraz ze zbiorami przekształcono w narodowe muzeum poświęcone pamięci Brodskiego.

Był oddanym portrecistą Lenina, w swych obrazach ukazywał wyidealizowane, heroiczne momenty z historii Rosji, m.in. wojny domowej oraz rewolucji październikowej. 

Najważniejsze dzieła:
Autoportret z córką, 1911
Portret Lenina, około 1925
Lenin w Smolnym, 1930
Portret Stalina, 1937












