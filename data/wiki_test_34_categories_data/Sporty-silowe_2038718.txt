Alfonso del Rio (ur. 20 lutego 1977 r. w Tarifie w prowincji Andaluzja) − profesjonalny hiszpański kulturysta, członek federacji IFBB (International Federation of BodyBuilders).

Życiorys
Urodzony w miejscowości Tarifa, jako dwudziestolatek przeniósł się do Madrytu, gdzie po raz pierwszy zetknął się z kulturystyką. Wcześniej trenował trójbój siłowy, wziął nawet udział w kilku zawodach sportowych związanych z tą dyscypliną.

W zawodach kulturystycznych wystartował w 2003 roku, który to okazał się dla niego przełomowy i pozostaje najbardziej sukcesywnym okresem w jego karierze. Del Rio najpierw został zwycięzcą Pucharu Hiszpanii, organizowanego przez federację WABBA (The World Amateur Body Building Association), następnie uzyskał tytuł Mistrza Hiszpanii w Kulturystyce podczas mistrzostw federacji AEF (Asociación Española de Fisicoculturismo y Fitness), by ostatecznie − w kategorii wysokich zawodników − zwyciężyć rozgrywki NAC (National Athletic Committee) Mr. Universe. W ciągu kolejnych dwóch lat wygrał kilka lokalnych zawodów, a w 2005 federacja NAC uhonorowała go prestiżowym tytułem Mistrza Świata w Kulturystyce. Po 2008 roku del Rio, bez większego powodzenia, próbował swoich sił w starciach zagranicznych, głównie amerykańskich (m. in. IFBB New York Pro Championships w '08).

Obecnie sportowiec rezyduje w Walencji.

Warunki fizyczne
wzrost: 183 cm
waga w sezonie: 123 kg
waga poza sezonem: 160 kg

Osiągnięcia
2003:
Madrid Championships − federacja AEF − całkowity zwycięzca
Cup of Spain − fed. WABBA, kategoria wysokich zawodników − I m-ce
Espana Peso Pesado − fed. AEF − II m-ce
Mr. Universe − fed. NAC, kat. wysokich zawodników − I m-ce
2005:
Francisco del Yerro − fed. AEF, kat. "open" − I m-ce
Costa del Sol − fed. AEF, kat. "open" − I m-ce
Mr. Olympia Super Alta − fed. AEF − I m-ce
Mr. Olympia − fed. IFBB, kat. "open" − II m-ce
World Championships − fed. NAC, kat. wysokich zawodników − I m-ce
2006:
Aminostar − fed. IFBB, kat. "open" − II m-ce
Ulises Navarro − fed. IFBB, kat. "open" − II m-ce
Espana Peso Pesada − fed. IFBB − całkowity zwycięzca
FitForm − fed. IFBB, kat. "open" − I m-ce
2008:
Atlantic City Pro − fed. IFBB − XVI m-ce
Ironman Pro Invitational − fed. IFBB − XVI m-ce
New York Pro Championships − fed. IFBB, kat. "open" − XVI m-ce
2009:
Europa Supershow − fed. IFBB, kat. "open" − X m-ce
Tampa Pro Bodybuilding Weekly Championships − fed. IFBB, kat. "open" − XVIII m-ce
2010:
Phoenix Pro − fed. IFBB, kat. "open" − VIII m-ce

Linki zewnętrzne
, 
na portalu społecznościowym Facebook





