Julian Michael Hodgson (ur. 25 lipca 1963 w Saint Asaph w Walii) – angielski szachista i autor książek szachowych, arcymistrz od 1988 roku.

Kariera szachowa
W latach 90. XX wieku należał do ścisłej czołówki angielskich szachistów. W swoim dorobku posiada cztery tytuły indywidualnego mistrza Wielkiej Brytanii, które zdobył w latach 1991, 1992, 1999 i 2000. Wielokrotnie reprezentował Anglię w turniejach drużynowych, m.in.:
; dwukrotny medalista: wspólnie z drużyną – brązowy (1990) oraz indywidualnie – srebrny (1992 – na VI szachownicy),
; medalista: wspólnie z drużyną – brązowy (1989),
; trzykrotny medalista: wspólnie z drużyną – złoty (1997) oraz indywidualnie – złoty (1989 – na III szachownicy) i brązowy (1989 – za wynik rankingowy).

Osiągnął szereg sukcesów w turniejach indywidualnych, zwyciężając bądź dzieląc I miejsca m.in. w :

1986 – Benidormie,
1988 – Kecskemet (wspólnie z Klausem Bischoffem),
1989 – Edynburgu, Dos Hermanas, San Bernardino (wspólnie z Kiryłem Georgijewem i Ivanem Sokolovem), Stavangerze (wspólnie z Danielem Kingiem),
1990 – Gausdal (turniej Troll Masters, wspólnie z Einarem Gauselem i Wencisławem Inkiowem),
1991 – Dublinie, Guernsey,
1992 – Cappelle-la-Grande, San Bernardino (wspólnie z m.in. Kevinem Spraggettem),
1993 – Monachium,
1994 – Horgen,
1997 – Winnipeg (turniej Canadian Open), na Bermudach,
1998 – San Francisco, Oksfordzie (wspólnie z Jonny Hectorem),
1999 – Yorku (wspólnie z Tigerem Hillarpem Perssonem i Aleksiejem Barsowem).

Od 2003 r. nie uczestniczy w turniejach klasyfikowanych przez Międzynarodową Federację Szachową.

Julian Hodgson słynął z ostrego, dynamicznego stylu gry, jak również ze stosowania niezbyt popularnych debiutów. Wkład, jakiego dokonał w rozwój jednego z nich, ataku Trompowskiego, skłonił nawet arcymistrza Josepha Gallaghera do zaproponowania zmiany nazwy otwarcia na atak Hodgsona-Trompowskiego.

Najwyższy ranking w karierze osiągnął 1 lipca 2000 r., z wynikiem 2640 punktów zajmował wówczas 44. miejsce na światowej liście FIDE, jednocześnie zajmując 3. miejsce (za Michaelem Adamsem i Nigelem Shortem) wśród angielskich szachistów.

Wybrane publikacje
Grand Prix Attack: f4 Against the Sicilian, Collier Books, 1985, ISBN 0-02-011430-3
Trends in the Torre and Trompovsky, Vol. 1''. Trends Publications, Londyn 1989
Trends Budapest Defence. Trends Publications, Londyn 1991
Trends Czech & Schmid Benoni. Trends Publications, Londyn 1991
Trends 1 d4 d6 ... Lg4 systems. Trends Publications, Londyn 1991
Trends f4 Sicilian. Trends Publications, Londyn 1991
Trends in the Torre and Trompovsky, Vol. 2''. Trends Publications, Londyn 1992
Modern Practical Endings. Tournament Chess, Londyn 1993
Chess Traveller's Quiz Book. Cadogan Chess, Londyn 1993, ISBN 1-85744-030-7
Foxy Openings: Trompowski Success. Grandmaster Video Ltd 1993, VHS
Trends Anti-Sicilian. Trends Publications, Londyn 1995
Trends in the Torre and Trompovsky, Vol. 3''. Trends Publications, Londyn 1995
Quick Chess Knockouts. Everyman Chess, 1996, ISBN 1-85744-045-5
Attack with GM Julian Hodgson, Vol. 1''. Hodgson Enterprises, Londyn 1996, ISBN 0-9529373-0-1
Attack with GM Julian Hodgson, Vol. 2''. Hodgson Enterprises, Londyn 1997, ISBN 0-9529373-1-X
Secrets of the Trompovsky. Hodgson Enterprises, Londyn 1997, ISBN 0-9529373-2-8
Foxy Openings: Main Line Trompowski. Grandmaster Video Ltd 1997, VHS



Bibliografia
ChessBase Megabase 2008

Linki zewnętrzne
