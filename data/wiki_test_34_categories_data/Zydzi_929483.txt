

Julia Minc, z domu Heflich (ur. 29 maja 1901, zm. 26 listopada 1987 w Warszawie) – polska dziennikarka żydowskiego pochodzenia, wieloletnia szefowa Polskiej Agencji Prasowej w okresie PRL, wiceprzewodnicząca Państwowej Komisji Etatów (1954–1956).

Była działaczką KPP, FPK, ZPP w ZSRR, PPR i PZPR.

W czasie jej urzędowania PAP miała wyłączność na publikowanie wielu istotnych wiadomości w kraju oraz uczestniczyła w szerzeniu propagandy i umacnianiu cenzury. Swoje rozmowy-wywiady z Julią Minc zamieściła w książkach Oni i Byli dziennikarka Teresa Torańska.

Była żoną ekonomisty i polityka Hilarego Minca (1905–1974).

Bibliografia
Polski Słownik Biograficzny t. XXI, Wrocław-Warszawa-Kraków-Gdańsk 1976.











