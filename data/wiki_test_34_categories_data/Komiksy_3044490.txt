Kryptonim "Walizka"''' – komiks wydany w serii Kapitan Żbik, autorem scenariusza jest Zbigniew Gabiński a rysunków Jerzy Wróblewski.

Fabuła komiksu

Na dworcu kolejowym w Poznaniu jednemu z podróżnych ukradziono neseser, zawiadamia on o tym zdarzeniu milicję. Okazuje się, iż dokonano już kilka takich podobnych kradzieży w całym kraju. Do akcji włącza się Kapitan Żbik. Na podstawie skradzionych walizek milicjanci dochodzą do wniosku, iż kradzieże odbywają się tzw. metodą "nasadkową". Na kradziony neseser nasadza się większą walizkę. Milicja organizuję grupę podstawionych podróżnych z neseserami. Złodziej "połyka przynętę" i kradnie milicyjną walizkę z nadajnikiem radiowym w środku. Kapitan Żbik osobiście aresztuje podejrzanego. 

Dodatki

Na drugiej stronie okładki znajduje się list kapitana Żbika do czytelników, w którym apeluje o kulturę języka jakim posługujemy się na co dzień i o nie używanie wulgarnych słów.
Na stronie 34 znajduje się artykuł Badania biologiczne.
Na stronie 35 w cyklu Za ofiarność i odwagę poznajemy autentyczną historię sierżanta Antoniego Bednarka, który uratował czworo dzieci z płonącego mieszkania.
Na czwartej stronie okładki umieszczono artykuł Kronika MO o organizowaniu pracy milicji w roku 1945 w Katowicach i okolicach.

Nakład i wydania

wydanie  I 1974 - "Sport i Turystyka", nakład: 100 000 egzemplarzy
wydanie  II 1978 - "Sport i Turystyka", nakład: 200 000 egzemplarzy

Bibliografia

Z. Gabiński, J. Wróblewski : Kryptonim "Walizka". Warszawa: Sport i Turystyka, 1974.




