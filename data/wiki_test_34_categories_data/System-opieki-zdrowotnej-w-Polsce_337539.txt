Michał Okła (ur. 29 września 1953 w Skarżysku-Kamiennej) – polski polityk, lekarz, działacz samorządowy, senator VI i VII kadencji.

Życiorys
Ukończył studia na Wydziale Lekarskim Akademii Medycznej w Białymstoku. Od 1977 pracował w Zespole Opieki Zdrowotnej w Skarżysku-Kamiennej. Od 1989 do czerwca 2005 był dyrektorem tej placówki. W latach 1991–2005 pełnił funkcję rzecznika odpowiedzialności lekarskiej, był także delegatem Świętokrzyskiej Izby Lekarskiej.

W latach 1990–1994 zasiadał w radzie miasta Skarżysko-Kamienna, był także członkiem zarządu miasta i radnym powiatu skarżyskiego. W latach 2002–2005 pełnił funkcję radnego sejmiku świętokrzyskiego. Objął funkcję prezesa rady nadzorczej Fundacji Daj Szansę. Został członkiem NSZZ „Solidarność” oraz Platformy Obywatelskiej.

W 2005 z listy PO został wybrany senatorem VI kadencji w okręgu kieleckim. W wyborach parlamentarnych w 2007 po raz drugi uzyskał mandat senatorski, otrzymując 136&nbsp;787 głosów. W 2011 bez powodzenia ubiegał się o reelekcję z własnego komitetu wyborczego.

Żonaty, ma troje dzieci.



Bibliografia
Linki zewnętrzne
