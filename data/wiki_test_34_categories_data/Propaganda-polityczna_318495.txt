
Józef Gorzelany (ur. 9 marca 1915 w Krakowie, zm. 7 listopada 2005 tamże) – ksiądz  katolicki prezbiter, budowniczy Arki Pana, pierwszego kościoła w Nowej Hucie. 

Był członkiem ruchu "księży patriotów".

Budowa kościoła w Nowej Hucie

Historia tej budowy związana jest z obroną krzyża ustawionego w miejscu, gdzie miał powstać kościół. Władze jednak cofnęły wcześniej wydane pozwolenie na jego budowę. Gdy 27 kwietnia 1960 r. koparki wjechały na plac, by wykopać krzyż, doszło do walki między milicją a mieszkańcami, którzy wystąpili w obronie krzyża. Dopiero w październiku 1967 doszło dzięki staraniom metropolity – kard. Karola Wojtyły - do rozpoczęcia budowy kościoła, już w innym miejscu. Kard. Wojtyła na budowniczego kościoła wybrał w 1964 ks. Gorzelanego. Po dziesięciu latach, w maju 1977, kard. Wojtyła poświęcił nową świątynię, której budowa stała się symbolem walki z totalitarną władzą w „mieście bez Boga”, jakim w zamyśle władzy miała być Nowa Huta. Papież Jan Paweł II, nawiązując do tej walki o krzyż i budowy kościoła w Nowej Hucie, w czasie pierwszej pielgrzymki do Ojczyzny powiedział w Mogile: 

Ks. Gorzelany zainicjował i rozpropagował w Nowej Hucie nabożeństwo do Matki Bożej Fatimskiej.  Zazwyczaj kończyły się regularnymi bitwami ulicznymi. Historię budowy kościoła ks. Gorzelany opisał w książce pt. "Gdy nadszedł czas budowy Arki".

Ks. Gorzelany zmarł po długiej chorobie 7 listopada 2005. Został pochowany w grobowcu rodzinnym na Cmentarzu Rakowickim.

Ks. Gorzelany był także inicjatorem i współtwórcą pierwszego w Polsce Hospicjum św. Łazarza, które powstało w pobliżu „Arki Pana”. Dzięki jego inicjatywie w Nowej Hucie pracują Małe siostry Jezusa, których mały „klasztor” mieści się w bloku na „Centrum A”, w mieszkaniu ks. Gorzelanego, które podarował siostrom. Ks. Gorzelany był także krajowym kapelanem Rycerskiego Zakonu św. Łazarza, który swą działalnością wspomaga m.in. Hospicjum św. Łazarza.

Jego imieniem w 2007 nazwano dawne Rondo Kocmyrzowskie położone na styku Os. Przy Arce, Os. Teatralnego, Os. Spółdzielczego i Os. Niepodległości (skrzyżowanie ulic Bieńczyckiej, Kocmyrzowskiej i al. gen. Andersa), które obecnie nosi nazwę: Rondo Kocmyrzowskie księdza Józefa Gorzelanego.

Linki zewnętrzne
