Kawaii – pierwszy polski magazyn poświęcony mandze i anime. Wydawany w latach 1997-2005 przez wydawnictwa: Silver Shark, Future Network, Bauer i Phoenix Press. 

Tytuł pisma pochodzi od nazwy polskiego klubu miłośników mangi i anime "Kawaii" (jap. 可愛い kawaii – "miły", "słodki"), założonego przez Piotra Rogoża. Klub wydał  dwa numery powielanego kserograficznie fanzinu.  W 1997 doszło do współpracy Piotra Rogoża z Pawłem "Mr Jedi" Musiałowskim (współtwórcą magazynu "CD Action"), który prowadził wcześniej rubrykę "Mangazyn" w "PC Shareware" i w czerwcu tego roku ukazał się pierwszy numer komercyjnego magazynu "Kawaii", którego redaktorem naczelnym został Paweł Musiałowski.

Oprócz głównego wydania ukazały się 3 numery specjalne (poświęcone odpowiednio serii Dragon Ball, twórczości grupy CLAMP i Sailor Moon) oraz 8 numerów "Kompendium Kawaii" - książkowego wydania magazynu, a także płyty CD oraz kalendarz szkolny.

Paweł Musiałowski prowadził pismo do połowy roku 2003, kiedy po zmianie wydawcy (pismo zostało kupione przez Phoenix Press) odszedł i założył dwumiesięcznik "Mangazyn". Redaktorem naczelnym został Michał Radomił Wiśniewski, dotychczasowy publicysta i felietonista "Kawaii". Nowy wydawca zmienił profil pisma na młodzieżowy (wcześniej odbiorca docelowy nie był sprecyzowany), a częstotliwość wydawania na miesięcznik. W 2005 ukazał się magazyn "Anime+", przygotowany przez redakcję "Kawaii" z myślą o starszym czytelniku. Niezadowalająca sprzedaż w roku 2005 sprawiła, że Phoenix Press zawiesił wydawanie "Kawaii", a wraz z nim nowego projektu.

Współpracownicy i publicyści
Żan Chimiak
Katarzyna "Eris Rikelli" Dug
Wojciech "Fereby" Dutka
Paweł Dybała
Arkadiusz "joyu" Dzierżawski
Marcin "afwi" Łukaszewski (we współpracy z Arkadiuszem Dzierżawskim)
Małgorzata "Serika" Gajderowicz
Tomasz "Gato" Gawroński
Blanka Gołębiowska
Aleksandra "Ina The Blue Sorceress" Janusz
Bartek Kędzierski
Michał "Tenno" Kotrych
Liliana Lemańczyk
Małgorzata Musiałowska
Ewelina "Malicia" Lasoń
Aneta "Kitana" Lasoń
Witold Nowakowski
Aleksander Olszewski
Janusz "Johann" Oziom
Joanna Pienio
Michał "Tori" Ptaszyński
Agata "Mirai" Rabska
Piotr Rogóż
Anna Siewiera
Dariusz Styrna
Marcin "Misumaru Tenchi" Świętoniewski
Karolina Szczerba
Michał "Coach (R)" Tenerowicz
Dominika Waśkowska
Michał Radomił "Shinno Michio" Wiśniewski
Rafał Zaborowski
Jarosław "Jeremy" Zachwieja






