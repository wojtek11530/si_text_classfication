Agitmaszyny – grupy radzieckich propagandystów działające na obszarach Polski wyzwolonych spod okupacji niemieckiej w 1944 roku, wysyłane w teren przyfrontowy 1 Frontu Białoruskiego Armii Czerwonej. Celem tych grup znających język polski, wyposażonych w maszyny do drukowania ulotek, aparaturę do nadawania audycji przez głośniki radiowe i wyświetlania radzieckich filmów dokumentalnych i fabularnych było pozyskanie Polaków dla ustroju komunistycznego i sowietyzacja Polski.

Na spotkaniach z polską ludnością wychwalano życie w ZSRR, wygłaszano referaty o "przyjaźni radziecko–polskiej będącej podstawą odbudowy silnej, niepodległej i demokratycznej Polski", wręczano broszury "Tragedia katyńska" oskarżające Niemców o dokonanie zbrodni katyńskiej, wyświetlano m.in. film Stalingrad, zapowiadano przeprowadzenie reformy rolnej.

Efekt tej propagandy był mizerny i nie przyniósł większych rezultatów.

Zobacz też
Agitprop
Propaganda w Polskiej Rzeczypospolitej Ludowej




