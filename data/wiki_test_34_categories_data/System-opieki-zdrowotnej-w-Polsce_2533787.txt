'''2 Wojskowy Szpital Polowy (2 WSzP) – szpital polowy Wojska Polskiego mający siedzibę we Wrocławiu.

Historia szpitala
Szpital został sformowany na bazie 2 Szpitala Operacji Pokojowych. Termin sformowania jednostki został określony na 31 grudnia 2008 roku. Z dniem 1 stycznia 2009 jednostka rozpoczęła oficjalnie funkcjonowanie.

2 WSzP jest jednostką podporządkowaną szefowi Inspektoratu Wojskowej Służby Zdrowia. Jednostka stacjonuje w garnizonie Wrocław, w koszarach położonych przy Alei Generała Józefa Hallera.

15 sierpnia 2011 Minister Obrony Narodowej wyróżnił Szpital wpisem do „Księgi Honorowej Wojska Polskiego” za szczególne osiągnięcia w wykonywaniu zadań służbowych, w tym szkoleniowych, w czasie pokoju.

28 października 2013 roku w Cytadeli warszawskiej dowódca Wojsk Lądowych generał broni Zbigniew Głowienka przekazał w podporządkowanie komendanta 2 Wojskowego Szpitala Polowego we Wrocławiu trzy pododdziały:
6 Grupę Zabezpieczenia Medycznego z Krakowa (JW 4170),
10 Grupę Zabezpieczenia Medycznego ze Świętoszowa (JW 3273),
25 Grupę Zabezpieczenia Medycznego z Tomaszowa Mazowieckiego (JW 5353).



Linki zewnętrzne
