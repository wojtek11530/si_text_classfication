
Temple Grandin (ur. 29 sierpnia 1947 w Bostonie w stanie Massachusetts w USA) – doktor nauk o zwierzętach oraz profesor na Colorado State University, autorka bestsellerów, konsultant przemysłu mięsnego ds. zachowania zwierząt. Jako wysokofunkcjonująca osoba z autyzmem, jest zaangażowana w popularyzację wiedzy o tym schorzeniu.

Dzieciństwo i diagnoza autyzmu
Grandin urodziła się w Bostonie w stanie Massachusetts. Została zdiagnozowana jako osoba z autyzmem w 1950. Będąc dwulatkiem była zaklasyfikowana jako cierpiąca na uszkodzenie mózgu. Prawidłową diagnozę postawiono później. Miała trudności ze znalezieniem pomocy u specjalistów.

Edukacja
Po ukończeniu Hampshire Country School, szkoły z internatem dla dzieci uzdolnionych w Rindge w Nowym Hampshire w 1960, poszła do College'u. Zdobyła tytuł licencjata z psychologii na Franklin Pierce College (również w Rindge) w 1970, magistra z zoologii na Arizona State University w 1975 i doktora w tej samej dziedzinie na University of Illinois w 1989 roku. Zbudowała "maszynę do przytulania".

Popularność w mediach i działalność publiczna
Grandin stała się sławna po tym, kiedy została opisana przez Olivera Sacksa w tytułowym opowiadaniu jego książki An Anthropologist on Mars. Tytuł jest zaczerpnięty z opisu odczuć Grandin pośród ludzi neurotypowych. Była gościem wielu programów telewizyjnych w Stanach. Zaangażowała się w propagowanie wiedzy o autyzmie oraz humanitarne traktowanie zwierząt rzeźnych. Projektuje specjalne urządzenia do humanitarnego uboju zwierząt. Publikuje na ten temat. W 2010 wyprodukowano film biograficzny "Temple Grandin".

Książki wydane w Polsce
Myślenie obrazami oraz inne relacje z życia z autyzmem, Fraszka Edukacyjna, Warszawa 2006, ISBN 83-88839-33-0 978-83-88839-33-7
Byłam dzieckiem autystycznym, Wydawnictwo Naukowe PWN, Warszawa - Wrocław 1995, ISBN 83-01-11560-2
Zrozumieć zwierzęta. Wykorzystywanie tajemnic autyzmu do rozszyfrowania zachowań zwierząt.'', wraz z Catherine Johnson, Media Rodzina , Poznań 2011, ISBN 978-83-7278-524-4
Zwierzęta czynią nas ludźmi.'' wraz z Catherine Johnson, Media Rodzina , Poznań 2011, ISBN 978-83-7278-525-1

Linki zewnętrzne

