
Il Cimento dell'Armonia e dell'Inventione op. 8''' („Spór między harmonią a wyobraźnią”) – zbiór 12 koncertów skrzypcowych, które Antonio Vivaldi wydał w 1725 roku w Amsterdamie. Najbardziej znane z koncertów są pierwsze 4, tworzące cykl Cztery pory roku (Le quattro stagioni). 

Koncerty te powstawały w różnym czasie i nie tworzą jednorodnej całości stylistycznej, choć mają podobną budowę. Siedem z nich zostało opatrzone tytułami – są doskonałym przykładem muzyki ilustracyjnej. Pozostałe koncerty nie mają wyraźnych odniesień pozamuzycznych. Zbiór został wydany w formie dwóch zeszytów, po 6 koncertów każdy. Został dedykowany mecenasowi Vivaldiego – czeskiemu hrabiemu Wenzlowi von Morzin, a pierwsze wydanie zostało opatrzone portretem kompozytora. Zbiór stał się bardzo popularny we Włoszech i we Francji, gdzie były żywe tradycje muzyki programowej, a koncert solowy był już wówczas popularną formą muzyczną.

Zbiór składa się z następujących koncertów:
Koncert nr 1 E-dur "La primavera" ("Wiosna"), RV 269
Koncert nr 2 g-moll "L'estate" ("Lato"), RV 315
Koncert nr 3 F-dur "L'autunno" ("Jesień"), RV 293
Koncert nr 4 f-moll "L'inverno" ("Zima"), RV 297
Koncert nr 5 Es-Dur "La tempesta di mare" ("Burza na morzu"), RV 253
Koncert nr 6 C-Dur "Il Piacere" ("Przyjemność"), RV 180
Koncert nr 7 d-moll, RV 242
Koncert nr 8 g-moll, RV 332
Koncert nr 9 d-moll, RV 236
Koncert nr 10 B-Dur "La Caccia" ("Polowanie"), RV 362
Koncert nr 11 D-dur, RV 210
Koncert nr 12 C-dur, RV 178

Zobacz też
L'Estro Armonico - Opus 3''
La Stravaganza - Opus 4''
La Cetra - Opus 9''

Posłuchaj== 

 

 

 

 

 

 

 

 

 

 

 

 

 





