Poprzez jezioro (oryg. Преку езерото, inny tytuł: Across the Lake) – film fabularny produkcji macedońsko – polskiej -, w reżyserii Antonio Mitriceskiego.

Debiut reżyserski Antonio Mitriceskiego. Film nawiązuje do wydarzeń z życia Koco Topencarova i jego żony Eleny, mieszkających nad Jeziorem Ochrydzkim.

Młody Macedończyk Konstantin Boczwarow spotyka w Ochrydzie Macedonkę, Elenę Zlatarową, mieszkającą w albańskiej Korczy. Wzajemna fascynacja przypada na dramatyczny rok 1948, kiedy dochodzi do zerwania Jugosławii z krajami bloku komunistycznego. Granice zostają zamknięte i dwoje kochanków nie może się spotykać ze sobą. Konstantin decyduje się dla Eleny przepłynąć jezioro w małej łódce. Wyrusza w podróż, z której nie powróci do domu przez kolejne 40 lat. W czasie sztormu traci orientację i zostaje odnaleziony na albańskim brzegu przez starego rybaka. Przez władze albańskie przybysz zostaje potraktowany jako szpieg, torturowany i skazany na obóz pracy. Po opuszczeniu obozu odnajduje Elenę i zaczyna z nią wspólne życie. Konstantin dostaje pracę w Tiranie, na świat przychodzi ich córka, ale żyją w biedzie, co wpływa negatywnie na relacje w rodzinie. Coraz częściej pragnie powrócić do rodzinnej Macedonii. W czasie próby ucieczki z Albanii zostaje schwytany i ponownie osadzony w obozie. Tym razem bardzo rzadko może widzieć Elenę. Po wielu latach, stary i schorowany opuszcza obóz i przyjeżdża do Eleny, do Korczy. Ich córka, Donka jest dorastającą dziewczyną. We trójkę jadą do Ochrydy, tam gdzie zaczęła się ich miłość.

Obsada

Nikola Ristanowski jako Konstantin Boczwarow
Ekrem Ahmeti jako Ramadan
Agnieszka Wagner jako Elena Zlatarowa
Marija Atanasowska jako Donka
Bedija Begowska jako Lefterija
Nada Gesowska jako Ewdokia
Vlado Jovanowski jako Tahir
Josif Josifowski jako pop Kirył
Astrit Çerma jako Ahmed
Fehmi Grubi jako Fatau
Zia Berisha jako komendant obozu
Paskal Prifti jako Emin
Sabina Ajrula
Petre Arsowski
Dżemail Maksut
Stevo Spasowski
Nino Levi
Kiro Ristewski

Nagrody

Międzynarodowy Festiwal Filmowy w Kijowie
nominacja do głównej nagrody dla filmu długometrażowego

Międzynarodowy Festiwal Filmowy w Kairze 1997
nominacja do Złotej Piramidy za reżyserię

Linki zewnętrzne
