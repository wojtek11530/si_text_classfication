Jewgienij Aleksandrowicz Miszyn (ros. Евгений Александрович Мишин) (ur. 21 lutego 1976) − profesjonalny rosyjski kulturysta (przynależny do federacji IFBB), trójboista siłowy, model, osobisty trener.

Życiorys
Wychowywał się w Sankt Petersburgu. Jako dziecko nie uprawiał żadnych sportów, a nawet celowo opuszczał zajęcia wychowania fizycznego. Zamiłowanie do treningów siłowych odnalazł w sobie, gdy w dniu czternastych urodzin przyjaciel zabrał go na siłownię. Już rok później Miszyn uczęszczał na lekcje karate, lecz wkrótce jego prawdziwą pasją została kulturystyka.

Po raz pierwszy wziął udział w zawodach kulturystycznych w 1994 w rodzimym Sankt Petersburgu; w lidze juniorów uplasował się wówczas na pozycji czwartej. W 1995 ponownie uczestniczył w podobnych zmaganiach, tym razem zajął jednak trzecie miejsce w kategorii juniorów, a miejsce drugie w kategorii ogólnej mężczyzn. Coraz wyższe okupowane przez siebie lokacje mobilizowały go do działania, przez co konsekwentnie zwiększał swoją masę. Zaczął także trenować trójbój siłowy, a następnie konkurować i w tej dziedzinie sportu.

W maju 1998 wystąpił podczas zawodów kulturystycznych w Sankt Petersburgu raz jeszcze, plasując się na pozycji piątej w kategorii wagowej superciężkiej. Zaledwie tydzień później brał udział w zmaganiach na szczeblu ogólnonarodowym i ostatecznie objął ósmą pozycję.

Szczególne sukcesy w kulturystyce zaczął odnosić na przełomie tysiącleci. Dziś jest Mistrzem Europy oraz trzykrotnym Mistrzem Rosji w tejże dziedzinie sportu. W 2010, bez powodzenia, debiutował w prestiżowych zawodach Mr. Olympia.

Obecnie Miszyn rezyduje w Los Angeles w Kalifornii (USA). Pracuje jako fotomodel i trener osobisty, posiada ambicje aktorskie. W 1998 został absolwentem Uniwersystetu w Petersburgu. W latach 1998-2003 trudnił się również zawodem męskiego striptizera.

Warunki fizyczne
wzrost: 188 cm
waga w sezonie: 132 kg
waga poza sezonem: 159 kg

Osiągi kulturystyczne (wybór)
1998:
Russian Nationals Championships − VIII m-ce
2002:
European Amateur Championships − federacja IFBB, kategoria ciężka − I m-ce
Championship of Russia − I m-ce (wiosna)
Championship of Russia − I m-ce (jesień)
Championship of Russia − I m-ce (podsumowanie roku)
2003:
Night of Champions − fed. IFBB − XX m-ce
2004:
Night of Champions − fed. IFBB − XIX m-ce
2006:
Colorado Pro Championships − fed. IFBB − XVII m-ce
Ironman Pro Invitational − fed. IFBB − XVII m-ce
New York Pro Championships − fed. IFBB − XVIII m-ce
San Francisco Pro Invitational − fed. IFBB − XVII m-ce
2007:
Atlantic City Pro − fed. IFBB − poza czołówką
Europa Supershow − fed. IFBB, kat. "open" − VI m-ce
2008:
Europa Supershow − fed. IFBB, kat. "open" − poza czołówką
Houston Pro Invitational − fed. IFBB − X m-ce
New York Pro Championships − fed. IFBB, kat. "open" − XV m-ce
Tampa Bay Pro − fed. IFBB, kat. "open" − poza czołówką
2009:
Ironman Pro Invitational − fed. IFBB − poza czołówką
New York Pro Championships − fed. IFBB, kat. "open" − VIII m-ce
2010:
New York Pro Championships − fed. IFBB, kat. "open" − VI m-ce
Mr. Olympia − fed. IFBB − XVII m-ce
Orlando Show of Champions − fed. IFBB, kat. "open" − III m-ce

Osiągi w trójboju siłowym (wybór)
1995:
Championship of Russia of Powerlifting − I m-ce
1997:
International Championship of Powerlifting − II m-ce
Championship of Russia of Powerlifting − I m-ce

Ciekawostki
W Stanach Zjednoczonych (które zamieszkuje) i terenach anglojęzycznych znany jest jako Eugene Mishin.
Do jego zainteresowań należą: książki historyczne, filmy akcji, broń, samochody i podróże.
W 1999 zwyciężył w Międzynarodowch Zawodach Chippendalesów.

Bibliografia
Linki zewnętrzne
