Jaworowa Łąka  - górska łąka w Sudetach Zachodnich, w Karkonoszach.

Niewielka górska łąka położona na wysokości 1130-1150 m n.p.m.  w południowo-zachodniej Polsce, w Sudetach Zachodnich, w zachodniej części pasma Karkonoszy, na terenie Karkonoskiego Parku Narodowego, na północ od Czarnej Przełęczy na dnie Czarnego Kotła Jagniątkowskiego.

Jaworowa Łąka zajmuje fragment płaskiego dna kotła polodowcowego, pomiędzy drugą a trzecią moreną. Na spłaszczeniu Jaworowej Łąki znajduje się niewielkie torfowisko z roślinnością torfotwórczą. Łąkę porasta bogata roślinność łąkowa i górska z obficie występującą arniką górską. Kocioł, w którym położona jest łąka stanowi ścisły rezerwat, w którym chronione są formy skalne oraz bogata roślinność łąkowa i naskalna.

Nazwa łąki pochodzi od rosnącego w tym miejscu starego okazu klona jawora.
Z łąki wypływa górski potok Wrzosówka.


Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Migoń P. Karkonosze - rozwój rzeźby terenu. W: Mierzejewski P. (red.), 2005: Karkonosze, Wyd. Uniwersytetu Wrocławskiego, ISBN 83-229-2675-8
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


