Blizzard WorldWide Invitational (w skrócie nazywane WWI) – konferencja i turniej, organizowany przez Blizzard Entertainment w latach 2004–2008, mający na celu promocję gier komputerowych z uniwersów Warcraft, StarCraft i Diablo. W trakcie trwania imprezy odbywały się turnieje w StarCrafta, '''', a później również w World of Warcraft. Blizzard oferował uczestnikom WWI grywalne dema gier znajdujących się wówczas w produkcji oraz różne inne aktywności związane z trzema głównymi seriami. Jak dotąd odbyły się cztery imprezy WWI, trzy w Korei Południowej i jedna we Francji. 

Ponadto uczestnicy Blizzard Worldwide Invitational otrzymywali ekskluzywne dodatki do gier, m.in.   Rękojeść Tyraela, niebojowego peta do World of Warcraft. Natomiast na zakończenie konferencji miała miejsce ceremonia zamknięcia, na której występowali zaproszeni artyści, przykładowo w 2008 roku na WWI wystąpił zespół Level 80 Elite Tauren Chieftain (L80ETC), składający się z pracowników Blizzarda.

Podobnym wydarzeniem do Blizzard Worldwide Invitational jest coroczny BlizzCon, organizowany w USA od 2005 roku.

Edycje Blizzard Worldwide Invitational


Blizzard Worldwide Invitational 2004
9 grudnia 2003 roku Blizzard zapowiedział pierwszą edycję WWI, która odbyła się w dniach 15-18 stycznia 2004 roku w COEX Convention Center w Seulu, w Korei Południowej. Główną atrakcją imprezy był – transmitowany w telewizji – turniej w Warcrafta III, w którym brali udział gracze z Azji, Ameryki Północnej i Europy; pula nagród wynosiła łącznie 40,000 dolarów. Ostatecznie turniej wygrał szwedzki gracz Fredrik Johansson, który zgarnął główną wygraną w wysokości 25,000 dolarów. Ponadto podczas konferencji odbyły się spektakle teatralne i muzyczne, festiwal filmowy Blizzarda, jak równiej konkursy kostiumowe itp.

Blizzard Worldwide Invitational 2006
17 stycznia 2006 roku deweloper zapowiedział drugą konferencję WWI, która odbyła się w dniach 3-5 lutego 2006 roku w COEX Convention Center w Seulu. Podczas ceremonii otwarcia wystąpiły koreańskie zespoły popowe, w tym Jewelry, a następnie miało miejsce przemówienie wiceprezesa Blizzard Entertainment Franka Pearce'a. 

W trakcie konferencji odbyły się turnieje w StarCrafta (udział brali tylko zaproszeni gracze) i Warcrafta III (Warcraft III Season 3 Finals); pula nagród w rozgrywkach wyniosła odpowiednio 15,000 i 16,000 dolarów. Turniej SC wygrał Koreańczyk Kang "Nal_ra" Min, który pokonał swojego rodaka Honga "Yellow" Jina Hoe i zdobył 10,000 dolarów. Natomiast w finałach 3 sezonu Warcrafta III zwyciężył Koreańczyk Chun "Sweet" Jung Hee, pokonując Holendra Manuela "Grubby'ego" Schenkhuizena i zgarniając tym samym 10,000 dolarów.

Uczestnicy Blizzard Worldwide Invitational mieli możliwość zagrania w '''' i ''''. Natomiast w ostatnim dniu imprezy odbyła się ceremonia zamknięcia i ceremonia wręczenia nagród.

Blizzard Worldwide Invitational 2007
8 marca 2007 roku Blizzard zapowiedział trzecią edycję WWI, która odbyła się 19 i 20 maja 2007 roku w Olympic Gymnastics and Fencing Stadiums w Seulu, w Korei Południowej. Podczas ceremonii otwarcia wystąpił prezes Blizzarda Michael Morhaime, który oficjalnie zapowiedział '''' (chwilę wcześniej zaprezentowano pierwszy Cinematic Trailer gry), a następnie główny projektant Dustin Browder pokazał i omówił film z rozgrywki.

W trakcie imprezy odbyły się również turnieje w '''' i Warcrafta III. Rozgrywki WWI StarCraft Tournament Finals wygrał Koreańczyk Kim "Bisu" Taek Yong, który pokonał swojego rodaka Ma "sAviOr'a" Jae Yoona. Natomiast w finałach sezonu 5 w Warcrafta III zwyciężył Francuz Yoan "Tod" Merlo, pokonując Koreańczyka Cho "Fova" Daehui'a. Po raz pierwszy na WWI odbył się również turniej w World of Warcraft Arena Tournament, składający się wyłącznie z koreańskich graczy; rozgrywki te wygrał zawodnik o nicku "Notorious".

Podczas imprezy wystąpili koreańscy piosenkarze, m.in. słynny Psy, Lee Hyori, ja również Ivy, Maksimum Crew i Super Junior. Ponadto orkiestra Video Games Live przygotowała specjalny występ, podczas którego wykonali muzykę z Warcrafta, StarCrafta i World of Warcraft. Dla uczestników WWI przygotowano również wiele atrakcji, w tym konkursy kostiumowe czy panele dyskusyjne z deweloperami.

Blizzard Worldwide Invitational 2008
26 czerwca 2008 roku Blizzard zapowiedział trzecią (i jak dotąd ostatnią) edycję WWI, która odbyła się 28 i 29 czerwca 2008 roku w Porte de Versailles Exposition Center w Paryżu, we Francji. Blizzard Worldwide Invitational 2008 w porównaniu do wcześniejszych trzech edycji był płatny; bilety były sprzedawane w dniu 20 marca 2008 po cenie 70€ / 55£ i obejmowały dwa dni imprezy oraz wszystkie atrakcje z nią związane. Na ceremonii otwarcia pojawił się CEO Blizzarda Michael Morhaime, który oficjalnie zapowiedział Diablo III, a następnie główny projektant Jay Wilson pokazał i omówił demo gry. 

W trakcie imprezy odbyły się również turnieje w Brood War, Warcrafta III i World of Warcraft. Rozgrywki w StarCrafta wygrał Koreańczyk Song "Stork" Byung Goo, pokonując rodaka Yuma "Sea" Bo Sunga. W turnieju Warcrafta III zwyciężył Koreańczyk JaeHo "Moon" Jang, który pokonał June "Lyn" Parka, natomiast w '''' Arena Tournament pierwsze miejsce zajął zespół "Council of Mages". 

Uczestnicy Blizzard Worldwide Invitational mieli możliwość zagrania w aktualne wersje StarCrafta II i ''''. Ponadto przygotowano wiele atrakcji, w tym panele dyskusyjne z deweloperami, aukcje gadżetów Blizzarda, konkursy kostiumowe, tańca i machinimy, zaś pracownicy spółki (artyści i deweloperzy) rozdawali autografy. Na imprezie pojawiła się również orkiestra Video Games Live, natomiast na ceremonii zamknięcia zagrał house band Level 80 Elite Tauren Chieftain (L80ETC), składający się z pracowników Blizzarda.



Zobacz też
BlizzCon




