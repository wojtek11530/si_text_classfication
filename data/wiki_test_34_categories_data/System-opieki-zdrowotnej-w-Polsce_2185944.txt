Samuel Teofil Michał Glück, Theophil Glück (ur. 31 grudnia 1824, zm. 1884) – rumuński lekarz polskiego pochodzenia, dyplomata.

W 1851 roku uzyskał tytuł magistra chirurgii na Uniwersytecie Jagiellońskim. W tym samym roku opuścił Kraków i udał się do Mołdawii, gdzie praktykował jako lekarz wojskowy. W 1859 mianowany lekarzem nadwornym pułkownika Aleksandra Cuzy. W 1861 przyznano mu obywatelstwo rumuńskie. Kierował szpitalem Colentina, a potem szpitalem Brincoveanu. W 1864 został członkiem Najwyższej Rady Lekarskiej. Zmarł wskutek choroby, którą zaraził się w siedmiogrodzkim uzdrowisku Mehadia.

Żonaty z Dorotheą Behrens (1826–1911). Ich synem był niemiecki torakochirurg Themistokles Gluck (1853–1942).

Bibliografia
Bratescu G, Schwann S. Działalność Teofila Glücka w rumuńskiej służbie zdrowia. Archiwum Historii Medycyny 25 (4) (1962)







