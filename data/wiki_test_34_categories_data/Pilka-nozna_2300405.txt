Axel Rodrigues de Arruda znany jako Axel (ur. 9 stycznia 1970  w Santosie) – piłkarz brazylijski, występujący podczas kariery na pozycji pomocnika.

Kariera klubowa
Axel karierę piłkarską rozpoczął w klubie Santos FC w 1989. W Santosie 5 listopada 1989 w wygranym 2-1 meczu z Internacionalem Porto Alegre Axel zadebiutował w lidze brazylijskiej. W latach 1993-1997, 1998 i 2000 Axel występował w São Paulo FC. Z São Paulo zdobył mistrzostwo stanu São Paulo – Campeonato Paulista w 2000 oraz Copa CONMEBOL 1994.

W sezonie 1997-1998 jedyny raz w karierze występował w Europie w drugoligowej hiszpańskiej Sevilli FC. W kolejnych latach występował m.in. w: Atlético Paranaense, Sporcie Recife, Botafogo Ribeirão Preto. Ogółem w latach 1989-2005 w lidze brazylijskiej wystąpił w 180 meczach, w których strzelił 9 bramek. W 2010 Axel mimo 40 lat występował w klubie Camboriú FC.

Kariera reprezentacyjna
Axel jedyny raz w reprezentacji Brazylii wystąpił 23 września 1992 w wygranym 4-2 towarzyskim meczu z reprezentacją Kostaryki.


Bibliografia
Miniencyklopedia Piłka Nożna   11-12/2004, roz. Historia meczów reprezentacji Brazylii 1914-2004, cz. 5 (1957-2004), Oficyna wydawnicza ATUT, Wrocław 2004, ISSN 1644-8189, str. 57.

Linki zewnętrzne
