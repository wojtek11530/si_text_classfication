Aldebaran (oryg. Taurus no Aldebaran) – postać z Rycerzy Zodiaku.

Aldebaran jest wrażliwym Złotym Rycerzem Byka. Jego imię pochodzi od Aldebarana – najaśniejszego obiektu z gwiazdozbioru Byka. Aldebaran jest bardzo muskularny i silny.

Historia
Pojawia się głównie w serii Sanktuarium, gdzie założył się z Seiyą, że jeśli ten odkryje siódmy zmysł i złamie mu jeden z rogów znajdujących się na jego hełmie to puści go dalej.

Później pojawia się momentami – kiedy razem z Mu naprawia zbroje Rycerzom z Brązu oraz gdy wraz z Mu i innymi Złotymi Rycerzami, którzy zostali przy życiu czekał na informację, czy rycerzom udało się uratować Saori Kido i pokonać Posejdona.

Następnie pojawia się na krótko w serii "Hades". Tam walczy z Niobe Deep. Umiera, ale przed śmiercią użył ataku, który później zabijał Niobe od środka, aż do momentu kiedy tamten wybuchnął. Później wraz z pozostałymi Złotymi Rycerzami pomaga zniszczyć Ścianę Płaczu, by Rycerze z Brązu mogli się dostać do Elizjum.

Ostatecznie zostaje skazany przez bogów za zbrodnie przeciwko nim.






