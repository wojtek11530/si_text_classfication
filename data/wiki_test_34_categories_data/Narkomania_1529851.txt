Przęśl skrzypowata (Ephedra equisetina L.) – gatunek wiecznie zielonego krzewu z rodziny przęślowatych (Ephedraceae). Występuje w Azji Środkowej w Tienszanie.

Morfologia
Pokrój: Krzew gęsto rozgałęziony o wysokości 1,5-2,5 m. Gałęzie zielone, wzniesione, pokryte szarą korą.
Liście: Zredukowane, naprzeciwległe, osadzone w węzłach, zrośnięte parami.
Kwiaty: Roślina dwupienna. Kwiaty męskie w osłonce podobnej do okrywy kwiatowej i trzoneczka, żeńskie z osłonki i zalążka tworzą 1-kwiatowe kłoski.
Nasiona: W szyszko-jagodach koloru pomarańczowoczerwonego.

Zastosowanie
Roślina lecznicza, w Chinach używana od 5 tysięcy lat. W liściach i zielonych gałązkach zawarty jest alkaloid efedryna, która pomocna jest w leczeniu astmy, przy niektórych schorzeniach nerwowych, w zatruciu alkoholem. W medycynie stosowany pod postacią chlorowodorku efedryny.



Bibliografia
Rośliny lecznicze i bogate w witaminy, ISBN 83-09-00523-7
Rośliny użytkowe, Wiedza Powszechna, W-wa, 1966
Zbigniew Podbielkowski, Słownik roślin użytkowych, ISBN 83-09-00256-4




