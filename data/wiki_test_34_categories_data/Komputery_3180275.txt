iPhone 5c - smartfon firmy Apple. Został stworzony z zamysłem tańszego odpowiednika iPhone 5s. Zmianie uległy materiały, z których jest wykonany. Zamiast aluminium, tak jak w standardowej wersji iPhone 5s, został on wykonany z wysokiej jakości poliwęglanu. Zmianie uległa również bateria, jej pojemność została zwiększona z 1440 mAh na 1510 mAh, minimalnie przedłużając czas pracy. iPhone 5c dostępny jest w różnych wariantach kolorystycznych - biały, niebieski, zielony, żółty oraz różowy.

Do użytku z siecią komórkową wymaga karty nano-SIM.

Procesor

Smartfona napędza, tak jak w poprzedniku, procesor Apple A6. Posiada on dwa rdzenie taktowane zegarem 1.3GHz.

Za układ graficzny odpowiada trzy rdzeniowy PowerVR SGX 543MP3.

Ekran
Ekran jest wielkości 4 cali, jego rozdzielczość to 640 x 1136 pikseli. Gęstość pikseli wynosi 326ppi. Został on wykonany w technologi RETINA.

System Operacyjny
iPhone 5c działa na systemie iOS 7, z możliwością aktualizacji do wersji iOS 8.

Aparat cyfrowy
Aparat cyfrowy nie uległ zmianie, nadal jest on obsługiwany w technologii iSight o rozdzielczości 8 MP. Pozwala robić zdjęcia w rozdzielczości 3264 x 2448 pikseli. Posiada również funkcje rozpoznawania twarzy oraz Flash w standardzie LED. Przednia kamera posiada rozdzielczość 1.2 MP, funkcję rozpoznawania twarzy oraz obsługuje Facetime poprzez Wi-Fi lub 4G.

Kamera pozwala nam rejestrować wideo w rozdzielczości 1080p w 30 klatkach na sekundę, oraz posiada funkcję stabilizacji obrazu.

Pamięć
Użytkownik ma do wyboru wersje z 8, 16 lub 32 GB pamięci, bez możliwości poszerzenia jej o kartę SD.

Niektóre dane mogą zostać przechowane na wirtualnym dysku iCloud.

Wersje kolorystyczne

Apple w przypadku tego modelu dało nam do wyboru aż pięć wariantów kolorystycznych - biały, niebieski, zielony, żółty oraz różowy. Kolor odpowiada jednak jedynie za tylną część telefonu, przód w każdej wersji jest koloru czarnego.

Zainteresowanie oraz kampania reklamowa
iPhone 5c już od czasu zapowiedzi wywołał lekkie zamieszanie, spowodowane gorszej jakości materiałami z których jest wykonany. Ludzie zarzucali Apple, że wersja ta jest tworzona wyłącznie w celach zarobkowych oraz błędny kierunek jaki firma obiera pod rządami Tima Cooka, wbrew standardom do jakich przez lata przyzwyczaił ich Steve Jobs.

Kontrowersyjna okazała się również cena urządzenia. Miał być to tańszy odpowiednik iPhone 5, jednak jak się okazało różnica ta jest bardzo niewielka. Odbiło się to na sprzedaży urządzenia, gdyż zainteresowanie nim ze względu na cenę w stosunku do poprzedniej wersji smartfona oraz brak istotnych zmian we wnętrzu telefonu było bardzo niskie.

Apple widząc niskie wyniki sprzedaży postanowiło przeprowadzić ciekawą kampanie reklamową poprzez portal Tumblr, ukazując różne wersje kolorystyczne, w animacji dopełnionej muzyką odpowiadającą każdemu z kolorów. Dodatkowo ukazane były tam również połączenia iPhone 5c ze specjalnymi etui w wielu kolorach stworzonymi celowo dla tej wersji iPhone.

Źródła
