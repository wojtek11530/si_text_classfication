Wałęsizmy lub wałęsaliki – specyficzne powiedzenia i zwroty językowe pochodzące z publicznych wypowiedzi Lecha Wałęsy lub jemu przypisywane. Wiele z nich przeniknęło na dłużej do języka polskiego i współczesnej polskiej kultury.

Wałęsizmy zazwyczaj zapadają w pamięć przez formę zbliżoną do gier słownych – często mają charakter oksymoronów (wyrażeń wewnętrznie sprzecznych), bądź nawiązują do innych form językowych (np. przysłów). Profesor Jerzy Bralczyk, odnosząc się do słów Lecha Wałęsy, określił ten sposób ekspresji słownej następująco: ''"Jest językowym optymistą, wierzy, że słowa będą znaczyły to, co on chce. Jego specjalność to antonimy [...] początkowo było to bardzo ożywcze, wyzwalało z nowomowy politycznej. Ale potem się przejadło"''. 

Drugą przyczyną ich popularności jest niewątpliwie fakt, iż Lech Wałęsa jest postacią publiczną, która odegrała istotną rolę w czasie przełomowym dla państwa i narodu polskiego. Stąd z jego osobą i czynami wiąże się dla Polaków duży ładunek emocjonalny. Nadmierne stosowanie tego typu sposobu wysławiania się, bywa wymieniane jako jedna z przyczyn nieomal całkowitej klęski wyborczej Lecha Wałęsy w wyborach prezydenckich z 2000 - wynikało to nie tyle ze znużenia i niechęci społeczeństwa (były prezydent mówił tak zasadniczo od początku swojej kariery politycznej), ale z faktu iż metafory, porównania i słowne żarty zastępowały w coraz większym stopniu istotne treści lub argumenty, których w jego publicznych wystąpieniach zaczynało brakować.

Znane wałęsizmy

Jestem za, a nawet przeciw.'''


Najbardziej znany wałęsizm.

Odpowiem wymijająco wprost.'''


Zdrowie wasze w gardła nasze!'''
wypowiedziany: w czasie transmisji telewizyjnej ze sztabu wyborczego, po uzyskaniu informacji, że według prognoz Lech Wałęsa wygrał wybory prezydenckie w 1990 roku.''
Trawestacja popularnego polskiego toastu: "Zdrowie twoje w gardło moje!"

Nie chcem, ale muszem!'''


Dodatnie i ujemne plusy.'''
Zobacz też: Plusy dodatnie, plusy ujemne
Moja ilość trochę psuje moją jakość.'''


Ja już nie szukam pieniędzy za książki, bo te całkowicie udupiłem w sprawach społecznych...''' (przejęzyczenie; zamiast: utopiłem)  

Nie można mieć pretensji do Słońca, że kręci się wokół Ziemi.'''

To pan w niedzielę wszedł tu jak do obory i ani be, ani me, ani kukuryku.'''
wypowiedziany: w czasie drugiej telewizyjnej debaty prezydenckiej z 1995, tekst wypowiedziany pod adresem kontrkandydata Aleksandra Kwaśniewskiego, krytykujący jego zachowanie w studio przed debatą
Tonący brzytwy, chwyta się byle czego!'''

Ciekawostki
Niektóre wypowiedzi Lecha Wałęsy zajmowały kilkukrotnie miejsca w plebiscycie "Srebrne Usta" organizowanym od 1992 przez Polskie Radio Program III. W 1992 zajęły I miejsce, w 1993 - III miejsce, a w 1996 - II miejsce.






