Retigabina - związek chemiczny o właściwościach przeciwpadaczkowych. Dopuszczona do stosowania w leczeniu padaczki częściowej i wtórnie uogólnionej. Została dopuszczona do obrotu pod nazwą Trobalt przez Europejską Agencje Lekow w marcu 2011.  

Głównym mechanizmem działania retigabiny jest modulacja napięciowo zależnych kanałów potasowych głownie, kv 7.2 i kv 7.3 w mniejszym stopniu kv 7.4 i kv 7.5. Ten sposób działania wyróżnia retigabine spośród pozostałych leków przeciwpadaczkowych i daje nadzieje na wykorzystanie jej w leczeniu szumów usznych.

Historia
Spośród wszystkich nowych leków przeciwpadaczkowych retigabina jest najlepiej poznana w badaniach przed klinicznych: była tematem ponad 100 prac naukowych zanim badania kliniczne zostały rozpoczęte. W badaniach przedklinicznych okazało się, że retigabina była efektywna w prawie wszystkich zwierzęcych modelach padaczki.

Skutki uboczne
Najczęstszymi skutkami ubocznymi są: senność, zawroty głowy, dezorientacja i ​​zaburzenia mowy. Mniej częstymi są: drżenia mięśniowe, utrata pamięci, zaburzenia chodu, podwójne widzenie. W 2013 r. FDA ostrzegła w komunikacie publicznym, że retigabina może powodować niebieskie zabarwienie skóry i zmiany w pigmencie siatkówki oka. Obecnie nie wiadomo czy te zmiany są odwracalne. Zaburzenia psychiatryczne i trudności w oddawaniu moczu występują zazwyczaj w pierwszych 2 miesiącach leczenia.

Interakcje
Retigabina nie wchodzi w interakcje z większością leków przeciwpadaczkowych, może jedynie przyśpieszyć metabolizm lamotryginy. Fenytoina i karbamazepina mogą przyśpieszyć wydalanie retigabiny z organizmu. Jednoczesne stosowanie retigabiny i digoksyny może zwiększyć stężenie tej ostatniej w osoczu.





