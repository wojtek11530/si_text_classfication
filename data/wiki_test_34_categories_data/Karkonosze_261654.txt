
Podgórna (do 1945 niem. Giersdorf Wasser) – potok, w Sudetach Zachodnich, będący prawym dopływem Wrzosówki.

Długość: 12,5 km, powierzchnia zlewni: 68 km².

Źródło potoku znajduje się w Karkonoszach, w środkowej części Śląskiego Grzbietu, między Małym Szyszakiem a Tępym Szczytem, na wysokości 1244 m n.p.m. Płynie na północ krętą doliną z licznymi zakolami. W swym przebiegu tworzy Wodospad Podgórnej znajdujący się powyżej Przesieki. Przepływa przez Przesiekę i Podgórzyn, gdzie opuszcza Karkonosze i wpływa do Kotliny Jeleniogórskiej. Do Wrzosówki wpada w Cieplicach Śląskich-Zdroju na terenie suchego zbiornika przeciwpowodziowego "Cieplice", w pobliżu wałów przeciwpowodziowych, na granicy z Parkiem Norweskim.

Dopływami Podgórnej są: Srebrny Potok (prawy), Myja (prawy), Czerwień (lewy), Kacza (prawy), Zachełmiec (lewy), Choiniec (lewy) oraz Sośniak (prawy).

Płynie po granicie i jego zwietrzelinie, a na obszarze Kotliny Jeleniogórskiej po osadach czwartorzędowych.

Górna część zlewni Wrzosówki porośnięta jest górnoreglowymi lasami świerkowymi, niżej lasami dolnoreglowymi. Od Sobieszowa płynie przez obszary zurbanizowane, pola i łąki.

Jedynie odcinek źródliskowy położony jest na obszarze Karkonoskiego Parku Narodowego.

Nazwy historyczne

Sturmhaubenwasser
Gierdorfer Wasser
Rotes Wasser
Mittelwasser
Hain Wasser
Czerwoniak
Czerwona Woda
Popławka
Podgórski Potok
Bystry Potok
Podgórna

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Słownik geografii turystycznej Sudetów, t. 4 Kotlina Jeleniogórska, red. Marek Staffa, Wydawnictwo I-BiS, Wrocław 1999, ISBN 83-85773-31-2
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




