Stal szklista (ang. glassy steel) – nazwa proponowana dla szczególnego rodzaju stali, charakteryzującej się strukturą amorficzną bardziej podobną do szkła, niż do klasycznej stali.

Odmianę tę opracowali badacze z amerykańskiego Oak Ridge National Laboratory (równocześnie z nimi – w Uniwersytecie Virginia) w roku 2004. W składzie chemicznym stopu znajduje się – oprócz żelaza i węgla, występujących w każdej stali – także bor, chrom, kobalt, molibden, mangan i około 1,5% itru. Dodatek tego ostatniego ma znaczenie kluczowe: spowalnia on wzrost kryształów pojawiających się zwykle w czasie stygnięcia stali; w miejsce itru można także zastosować inny spośród lantanowców.

Stal szklista charakteryzuje się znacznie większą od tradycyjnej stali wytrzymałością, choć jest też bardziej krucha. Ma od klasycznej stali także większą odporność na korozję, i w temperaturach pokojowych nie wykazuje właściwości ferromagnetycznych. Trwają wciąż badania nad opracowaniem technologii otrzymywania stali szklistej mniej kruchej oraz w większych ilościach (na razie udaje się uzyskać sztabki nie większe, niż 12-milimetrowej szerokości).

Zobacz też
Szkło metaliczne

Bibliografia
