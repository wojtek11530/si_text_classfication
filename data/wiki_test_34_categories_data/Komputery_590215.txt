RTDS-8''' (Real Time Development System for '''8''' bit microprocesors), to mikrokomputerowy system uruchomieniowy, przeznaczony do wspomagania procesu uruchamiania 8-bitowych, prototypowych systemów mikrokomputerowych, pakietów lub oprogramowania oraz do ich testowania.

Historia systemu
System RTDS-8''' został opracowany w:
ZSAK PAN w Gliwicach (obecnie IITiS PAN), przy współpracy
Instytutu Informatyki Politechniki Śląskiej,
a produkowany był przez
ZUK MERA-Elzab w Zabrzu.
W latach 1987-1988 wdrożono 16-bitową wersję systemu.

Przeznaczenie systemu
System dla architektury 8-bitowej dostępny był z sondami mikroprocesorów:
8080
8085
Z80
8048.
Natomiast system 16-bitowy dla mikroprocesorów:
8086
8088.

Budowa i działanie systemu
System składał się z dwóch podstawowych bloków funkcjonalnych:
mikrokomputera bazowego,
uniwersalnego emulatora mikroprocesorów.
Wspomaganie uruchamiania systemów oparte na emulacji układowej polega na symulacji mikroprocesora przez taki sam procesor jak symulowany, ale pracujący z rozbudowanymi układami sterowania i monitorowania, poprzez zastąpienie mikroprocesora sondą układu emulatora.

Mikrokomputer bazowy był uniwersalnym mikrokomputerem z procesorem 8085 pracującym pod kontrolą:
prostego monitora rezydującego w pamięci EPROM (8kB) rozszerzonego o obsługę sterowania pamięcią dyskową, lub
systemu CP/M.

Uniwersalny emulator mikroprocesorów to układ oparty na metodzie forsowania wykonania instrukcji, umożliwiającej programowe sterowanie przebiegiem operacji, sterowanie stanem mikroprocesora i monitorowania uruchamianego systemu (objęta patentem PRL nr 202905).

Zlecenia systemu
Dostępne zlecenia dzielą się na 3 funkcjonalne grupy:
zlecenia inicjujące pracę systemu,
zlecenia dotyczące właściwego uruchamiania systemu:
wyświetlania stanu mikroprocesora i układów we-wy,
modyfikowania stanu mikroprocesora i układów we-wy,
krokowego wykonania,
deasemblacji,
kontroli stanu rejestrów,
zatrzymania programu,
śledzenia programu w czasie rzeczywistym,
pomiaru czasu,
zlecenia zapamiętania stanu systemu (w pamięci dyskowej) i umożliwiające odtworzenie tego stanu.

Bibliografia
