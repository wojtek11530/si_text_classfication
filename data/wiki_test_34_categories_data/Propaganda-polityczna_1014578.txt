Propaganda homoseksualna (lub też homopropaganda, promocja homoseksualizmu, propagowanie homoseksualizmu) – całokształt działań podejmowanych przez środowiska LGBT zmierzających do zdobycia społecznej akceptacji dla zachowań homoseksualnych oraz poparcia dla roszczeń i postulatów wysuwanych przez organizacje LGBT. Według stosujących to określenie przykładami takich działań jest Marsz Tolerancji czy też akcja Niech nas zobaczą. Propagandą homoseksualną bywa również nazywanie działań zmierzających do przyznania parom jednopłciowym podobnych lub tych samych uprawnień, jakie przysługują małżeństwom, czy też pokazywanie w mediach takich związków; osoby stosujące to określenie widzą w takich działaniach elementy propagandy. Używający tego określenia twierdzą, iż celem propagandy homoseksualnej jest dyskryminacja osób uznających homoseksualizm za zło.

Przykłady (Świat)
W 2004 roku, włoski polityk Rocco Buttiglione ubiegał się o stanowisko komisarza do spraw sprawiedliwości, wolności i bezpieczeństwa. Kiedy jego kandydatura została odrzucona przez komisję do spraw swobód obywatelskich Parlamentu Europejskiego z powodu dyskryminacji, jakiej zdaniem deputowanych Buttiglione dopuścił się nazywając homoseksualizm grzechem i nieładem moralnym, w środowiskach katolickich zostało to uznane za atak lobby homoseksualnego i przejaw propagowania homoideologii.
Część z około 50 uczniów z trzech szkół w Sacramento w Kalifornii zostało zawieszonych w prawach ucznia za umieszczenie na swoich koszulkach haseł anty-homoseksualnych typu Be happy – Not gay (jest to przykład gry słów, ponieważ angielskie słowo "gay" oznacza jednocześnie "radosny" (patrz Enola Gay) jak i "gej", zatem przesłanie koszulki jest dwuznaczne - jednocześnie "Bądź szczęśliwy, a nie (tylko) wesoły" jak i "Bądź szczęśliwy, a nie bądź gejem"), Homosexuality is a Sin ("homoseksualizm to grzech"), No Perversion in Our Schools ("precz z perwersją w naszych szkołach") w czasie Dnia Milczenia – corocznego wydarzenia organizowanego przez szkoły w USA. Według organizatorów Dzień Milczenia jest zwróceniem uwagi na problem „nękania i dyskryminacji” osób LGBT w szkołach. 
W 2011 roku władze miejskie Mediolanu zadeklarowały wprowadzenie do przedszkoli książki dla dzieci opisującej "różne modele współczesnej rodziny" i "uczulającą na problemy dyskryminacji i homofobii".
W lipcu 2012 homoseksualna, 33-letnia aktywistka z Nebraski upozorowała homofobiczny atak na siebie okaleczając się przez wycięcie krzyża na klatce piersiowej. Wg policji uczyniła to by zyskać poparcie dla swojego planu politycznego.
W lutym 2014 roku w wyszukiwarce Google pojawiła się grafika, którą interpretowano jako protest środowisk LGBT przeciwko rosyjskiemu rządowi, który chroni prawnie obywateli tego kraju przed homopropagandą.
W 2014 roku członkowie włoskiej organizacji gejowskiej Arcigay rozdawali osobom poniżej 15. roku życia ulotki, które zawierały informacje na temat homoseksualnego seksu oralnego i analnego i porady dotyczące bezpiecznego użytkowania zabawek erotycznych; broszury otrzymali uczniowie w ramach zajęć na temat znęcania się nad osobami homoseksualnymi, zawierały także informacje o szczepieniach, możliwych chorobach oraz objaśnienie posługiwania się prezerwatywami.
W 2014 roku w telewizji Cartoon Network przeznaczonej dla dzieci pokazano odcinek serialu animowanego "Clarence", ze sceną pocałunku dwóch mężczyzn w restauracji

Przykłady użycia określenia (Polska)
13 marca 2007 ówczesny wiceminister oświaty Mirosław Orzechowski poinformował, że Ministerstwo Edukacji Narodowej przygotowuje projekt zakazujący propagowania homoseksualizmu i innych zboczeń w placówkach edukacyjnych. Dwa dni później na antenie radia Tok FM zapowiedział zwolnienia z pracy nauczycieli, którzy ujawnią, że są osobami homoseksualnymi.  W reakcji na zapowiedzi wiceministra wiele organizacji wystosowało protesty (między innymi: ZNP, Rzecznik Praw Obywatelskich, SLD, KPH i Lambda Warszawa, Amnesty International).

16 maja 2007 roku ówczesny minister oświaty Roman Giertych przedstawił projekt nowelizacji ustawy o systemie oświaty, w którym został zawarty zapis o "zakazie propagowania homoseksualizmu". Zgodnie z deklaracją autorów, celem ustawy ma być uchronienie polskiego systemu oświaty przed treściami zagrażającymi prawidłowemu rozwojowi psychicznemu i moralnemu dzieci i młodzieży.
Proponowane zmiany polegają na wprowadzeniu do ustawy o systemie oświaty zapisu: 

Szkoła i placówka jest zobowiązana do realizowania procesu dydaktycznego, opiekuńczego i wychowawczego w sposób zapewniający ochronę uczniów przed treściami zagrażającymi ich prawidłowemu rozwojowi psychicznemu i moralnemu, w szczególności przed treściami:
propagującymi brutalność przemoc, nienawiść i dyskryminację;
pornograficznymi;
propagującymi zachowania naruszające normy obyczajowe;
godzącymi w zasadę ochrony małżeństwa i rodziny, w tym poprzez propagowanie homoseksualizmu;''.

Zdaniem Romana Giertycha  
Jednocześnie podczas zwołanej konferencji przedstawiającej projekt ustawy przyrównał osoby homoseksualne do faszystów i komunistów i jak stwierdził istotą projektu jest to, by organizacje zajmujące się propagowaniem homoseksualizmu nie miały wstępu do szkół.

W marcu 2007 firma PBS przeprowadziła sondaż, w którym pytano czy respondenci zgadzają się z poglądami ministra Giertycha:
"W Europie narasta propaganda homoseksualna, dociera do coraz młodszych dzieci i osłabia rodzinę": 40% zgodziło się ("zdecydowanie" lub "raczej"), nie zgodziło się 56%; 
"Trzeba ograniczyć propagandę homoseksualną, aby dzieci nie miały niewłaściwego spojrzenia na rodzinę": 51% zgodziło się; nie zgodziło się 44% ;
"Homoseksualizm to dewiacja, nie możemy w nauczaniu młodzieży propagować jako normalnych związków pomiędzy osobami tej samej płci, gdyż obiektywnie są one odchyleniami od prawa naturalnego": 44% zgodziło się, nie zgodziło się 52%.

Reakcja za granicą
19 marca 2007 międzynarodowa organizacja Human Rights Watch wydała oświadczenie wzywające polskie władze do zatrzymania prac nad proponowaną ustawą, poszanowania w szkolnictwie praw środowisk LGBT i odcięcia się od retoryki, która nawołuje do dyskryminacji i promuje nienawiść a także do promowania równości bez względu na płeć bądź orientację seksualną. Jak stwierdza organizacja ustawa jest cenzurą wszelkiej dyskusji na temat homoseksualizmu w szkołach i innych instytucjach edukacyjnych, jednocześnie nazywając ustawę homofobiczną.

26 kwietnia 2007 roku Parlament Europejski uchwalił rezolucję w sprawie homofobii w Europie, w której 12 na 18 punktów dotyczyło Polski, w tym jeden dotyczył zapowiedzi zmian w prawie proponowanych przez Ministerstwo Edukacji. Wezwał władze polskie do publicznego potępienia oświadczeń osób publicznych wzywających do dyskryminacji i nienawiści ze względu na orientację seksualną i do zastosowania środków przeciwko tego rodzaju wystąpieniom ''.

Krytyka wobec stosowania określenia
Zdaniem Agnieszki Graff propaganda homoseksualna, promocja homoseksualizmu czy homoseksualne lobby są pojęciami przejętymi od amerykańskich fundamentalistów i stanowią ideologiczne zaklęcia, które słychać w tzw. megakościołach, gdzie prawa mniejszości seksualnych przedstawia się jako źródło wszelkiego zła.  Dalej autorka powtarza za Kingą Dunin, że słowo "propaganda" użyte w tym kontekście, zbliżone jest do sposobu użycia terminu "syjonista", jakim określało się polskich Żydów w czasie antysemickiej nagonki w 1968 w PRL. Taki sposób prowadzenia dyskursu publicznego pozwala skryć się za parawanem alibi, że nie atakuje się ludzi, a jedynie domniemane poglądy przez nich wyznawane. Umożliwia to zastosowanie uczucia wyższości moralnej wynikającego z poczucia zagrożenia wobec tych domniemanych poglądów i przyświecających im ukrytych celów.

Seksuolog, prof. Zbigniew Izdebski uważa, że "zakazywanie propagandy homoseksualnej" spowoduje, że w szkołach przestanie mówić się o homoseksualizmie, co byłoby poważnym naruszeniem prawa do edukacji Jednocześnie dodaje, że Nauka wyróżnia trzy orientacje seksualne: homo, hetero, i biseksualną i stoi między nimi znak równości. O tym trzeba mówić w szkołach.







