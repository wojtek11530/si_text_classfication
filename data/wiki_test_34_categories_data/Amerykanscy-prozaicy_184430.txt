John Grisham (ur. 8 lutego 1955 w Jonesboro w stanie Arkansas) – amerykański pisarz, autor thrillerów prawniczych i kryminałów.

Biografia
Grisham urodził się jako drugi z pięciorga rodzeństwa. Jego rodzice byli baptystami o nowoczesnych poglądach. Ojciec pracował na budowie i hodował bawełnę, matka zajmowała się domem. Po częstych przeprowadzkach, w 1967 roku rodzina osiedliła się w miasteczku Southaven w stanie Missisipi, gdzie Grisham ukończył Southaven High School. W roku 1977 otrzymał dyplom licencjacki na Uniwersytecie Stanowym Missisipi, a w 1981 roku ukończył studia prawnicze. W międzyczasie grał w baseball w drużynie Delta State University. W 1983 został wybrany do Parlamentu stanu Missisipi z ramienia Partii Demokratycznej, do którego należał do 1990 roku. Jednocześnie prowadził praktykę prawniczą w Southaven. 

W 1988 pojawił się jego pierwszy sądowy thriller Czas zabijania, nad którym pracował trzy lata, w nakładzie 5000 egzemplarzy. Jego druga powieść – Firma – w 1991 roku znalazła się na siódmym miejscu na liście bestsellerów. Tego samego roku zrezygnował z urzędu i od tego momentu pracował tylko jako pisarz. Do tej pory sprzedał ponad 60 milionów egzemplarzy swoich książek i jest jednym z trzech autorów, którzy sprzedali 2 miliony egzemplarzy pierwszego wydania (poza nim J. K. Rowling i Tom Clancy). W 1992 roku powieść Raport Pelikana sprzedano w ponad 11 milionach egzemplarzy tylko w samych Stanach Zjednoczonych. 

Obecnie Grisham mieszka z żoną Renée oraz dwójką dzieci, Ty'em i Sheą. Rodzina dzieli swój czas między wiktoriański dom na farmie niedaleko Oxfordu, w stanie Missisipi, a domem na farmie niedaleko Charlottesville w hrabstwie Albemarle, w stanie Wirginia.

Bibliografia
Powieści
1988 Czas zabijania (A Time to Kill)''

1991 Firma (The Firm)
1992 Raport Pelikana (The Pelican Brief)
1993 Klient (The Client)
1994 Komora (The Chamber)
1995 Zaklinacz deszczu (aka Rainmaker) (The Rainmaker)
1996 Ława przysięgłych (The Runaway Jury)
1997 Wspólnik (The Partner)
1998 Uliczny adwokat (aka Obrońca ulicy) (The Street Lawyer)
1999 Testament (The Testament)
2000 Bractwo (The Brethren)
2001 Malowany dom (A Painted House)
2001 Ominąć święta (aka Podarujmy sobie święta) (Skipping Christmas)
2002 Wezwanie (The Summons)
2003 Król afer (aka Król pozwów) (aka Król odszkodowań) (The King of Torts)
2003 Czuwanie (aka Trener) (Bleachers)
2004 Ostatni sędzia (aka Ostatni sprawiedliwy) (The Last Juror)
2005 Wielki gracz (aka Ułaskawienie) (The Broker)
2006 Niewinny (aka Niewinny człowiek) (The Innocent Man)
2007 Zawodowiec (Playing for Pizza)
2008 Apelacja (The Appeal)
2009 Prawnik (The Associate)
2010 Zeznanie (The Confession)
2011 Kancelaria (The Litigators)
2012 Calico Joe (Calico Joe)
2012 Więzienny prawnik (The Racketeer)
2013 Czas zapłaty (Sycamore Row)

Zbiory opowiadań
2009 Powrót do Ford County (Ford County)

Theodore Boone - dla młodych czytelników === 
2010 '''' (Theodore Boone: Kid Lawyer)
2011 '''' (Theodore Boone: The Abduction)
2012 '''' (Theodore Boone: The Accused)
2013 '''' (Theodore Boone: The Activist)

Jake Brigance
1989 Czas zabijania (A Time to Kill)
2013 Aleja klonowa (aka Czas zapłaty)'' (Sycamore Row)

Adaptacje
Filmy kinowe:'''
1993 Firma (The Firm) (reż. Sydney Pollack)
1993 Raport Pelikana (The Pelican Brief) (reż. Alan J. Pakula)
1994 Klient (The Client) (reż. Joel Schumacher)
1996 Czas zabijania (A Time to Kill) (reż. Joel Schumacher)
1996 Komora (The Chamber) (reż. James Foley)
1997 Zaklinacz deszczu (The Rainmaker) (reż. Francis Ford Coppola)
1998 Fałszywa ofiara (The Gingerbread Man) (reż. Robert Altman) (na podstawie niepublikowanego opowiadania)
2003 Malowany dom (A Painted House) (reż. Alfonso Arau)
2003 Ława przysięgłych (The Runaway Jury) (reż. Gary Fleder)
2004 Mickey (reż. Hugh Wilson) (oryginalny scenariusz Grishama)
2004 Święta Last Minute (Christmas with the Kranks) (reż. Joe Roth) (na podstawie powieści Ominąć święta)
Telewizyjne:'''
Klient (1995-96)
Uliczny adwokat (2003, nieemitowany odcinek pilotażowy)
Firma (2012)

Linki zewnętrzne
