


'''2 Motocyklowy Batalion Rozpoznawczy - samodzielny pododdział rozpoznawczy ludowego Wojska Polskiego.

Sformowany w rejonie  Berdyczowa na mocy rozkazu dowódcy Armii Polskiej w ZSRR nr 00127 z 4 lipca 1944 jako organiczny oddział 1 KPanc.
Dowódcy batalionu
kpt. Mirosław Michalski (27 lipca 1944 r. - 2 marca 1945 r.)
mjr Mikołaj Kubyszew  (2 marca - 30 kwietnia 1945 r.)
mjr Anatol Klimowicz (30 kwietnia 1945 r. do końca wojny)

Skład etatowy w 1945
Dowództwo 
pluton sztabowy 
2 kompanie motocyklistów
kompania czołgów T-34/85
bateria dział ppanc 57 mm
kompania transporterów opancerzonych Mk-1 "Universal"
kwatermistrzostwo

Działania zbrojne
22 lipca 1944  batalion przeszedł z rejonu Berdyczowa do m. Stańków pod Chełmem. 
W okresie szkolenia został użyty do działań przeciwko podziemiu niepodległościowemu. 23 i 24 września 1944 kompania transporterów uczestniczyła w walce w rejonie Świerna, a w dniach 13—16  października 1944  w rejonie Żmudź, Dubienka, Rosołkino.

W 1945 uczestniczył we wszystkich działaniach 1 KPanc. Jego elementy rozpoznawcze w pościgu za przeciwnikiem wkroczyły jako pierwsze do Mielnika. 

Batalion w okresie pokoju
w październiku 1945, rozkazem naczelnego dowódcy WP nr 0635 batalion włączono w skład Śląskiego Okręgu Wojskowego. Następnie został on przesunięty do Lublina, gdzie podporządkowano go dowódcy 3 DP i użyto do walk z oddziałami podziemia niepodległościowego. W styczniu 1946 roku OW Śląsk przekazał 2 Batalion Motocyklistów do dyspozycji dowództwa Korpusu Bezpieczeństwa Wewnętrznego.

Rozformowany na mocy rozkazu Naczelnego Dowódcy WP nr 0278 z 5 października 1952.


Bibliografia
