

Miechunka pomidorowa, m. lepka, m. skórzasta (Physalis philadelphica Lam.) – gatunek rośliny jednorocznej z rodziny psiankowatych. Miechunka pomidorowa pochodzi z Meksyku, Salwadoru i Gwatemali. Rozpowszechniona została w uprawie wielu ciepłych krajach. W Polsce jest uprawiana (rzadko) i przejściowo dziczejąca (efemerofit).

Morfologia
Pokrój: Roślina ma wzrost sympodialny, silnie rozgałęzione łodygi, częściowo płożące. Jest prawie naga. 
Korzeń: Silnie rozrośnięty.
Liście: Pojedyncze.
Kwiaty: Żółte, podobne do kwiatów ziemniaka, obcopylne. Kwitnie cały czas aż do przymrozków.
Owoce: Żółte lub fioletowe, w osłonie (skórzastym kielichu) podobnego koloru, skórka pokryta woskiem, ważą 50-75 g. Są to soczyste, dwukomorowe jagody. W środku znajduje się dużo, drobnych nasion. Owocuje obficie i regularnie.

Zastosowanie
Roślina uprawna : Uprawiana jako warzywo.
Sztuka kulinarna : Owoce można spożywać na surowo, choć w takiej postaci nie mają wielkich walorów. Dodawane są do sałatek, sosów, przetworów, ciepłych dań. Jest nieodłącznym elementem meksykańskiej peperonaty – sosu do tortilli. Wartość odżywcza: Witamina C: 7,1 – 15,7% (mniej od pomidora), flawonoid – kwercetyna, minimalna zawartość saponozonów.


Bibliografia
