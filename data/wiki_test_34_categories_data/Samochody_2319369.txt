Cadillac One ''' (zwany także potocznie "Bestią") – oficjalny samochód, jakim porusza się prezydent Stanów Zjednoczonych Ameryki. Wbrew nazwie, nie jest to Cadillac, lecz opancerzona limuzyna budowana na specjalne zamówienie według specyfikacji United States Secret Service, na bazie samochodu ciężarowego Chevrolet Kodiak, stylizowana z użyciem tylko niektórych elementów Cadillac Escalade (przednie światła). Jest lądowym odpowiednikiem Air Force One.

Obecny model
Współczesny samochód prezydencki Cadillac One, to limuzyna budowana na ramie ciężarówki Chevrolet Kodiak wyprodukowana przez firmę General Motors. Ze względu na budowę i wyposażenie, pojazd ten jest potocznie nazywany "Bestią". Obecny model limuzyny wszedł do użytku 20 stycznia 2009 roku. Cena samochodu wynosiła 300 tys USD, czyli równowartość około 1.5 mln&nbsp;zł.

Konstrukcja "Bestii"
"Bestia" jest masywną, czarną limuzyną zbudowana na podwoziu Chevrolet Kodiak. Limuzyna została zbudowana według wymagań specyfikacji Secret Service, jest zabezpieczona przed wybuchami, kulo- i gazoodporna. Spełnia wszystkie wymagania i posiada zabezpieczenia wymagane przez Secret Service. Wnętrze jest przystosowane do potrzeb męża stanu. Większość podzespołów jest produkowana na specjalne zamówienie, w tym ręcznie szyte obicia wnętrz. Cadillac One (zbliżony wyglądem do Cadillaca DTS) wyposażony jest w co najmniej 5-centymetrowej grubości opancerzenie oraz kuloodporne szyby o grubości 12,5&nbsp;cm. Platforma podłogowa to metalowa płyta o grubości 12&nbsp;cm. Drzwi mają grubość 20&nbsp;cm, zostały wykonane z kombinacji stopu tytanu uzbrojonego w płytki ceramiczne, stali, kevlaru, aluminium i betonu. Samochód jest tak skonstruowany, by znajdujący się w nim prezydent przetrwał nie tylko ostrzał z broni maszynowej, ale też wybuch przydrożnej bomby, a także atak z użyciem broni biologicznej. "Bestia" waży 8 ton i zużywa średnio 30&nbsp;l paliwa na 100&nbsp;km. Bestia wyposażona jest w 8-cylindrowy silnik wysokoprężny Duramax. Przyspieszenie prezydenckiej limuzyny 0 do 60 mil na godzinę zajmuje 15&nbsp;s. W prezydenckiej kabinie może zmieścić się pięciu pasażerów, łącznie samochodem może podróżować dziesięć osób, wliczając kierowcę. Prezydent ma do dyspozycji wyposażenie potrzebne do pełnienia swoich funkcji jako dowódca (commander in chief) sztabu wojskowego, w tym szyfrowaną komunikację poprzez bezprzewodową łączność satelitarną SATCOM w towarzyszącym mu Chevrolecie Suburban.

Ciekawostki
23 maja 2011 roku doszło do niegroźnego incydentu z udziałem "Bestii": w trakcie podróży prezydenta Baracka Obamy samochód utknął na przejeździe, w bramie ambasady USA w Dublinie; prezydenta nie było w środku limuzyny,
20 marca 2013 roku "Bestia" została unieruchomiona i odholowana na platformie w Tel Aviv, kiedy kierowca przez pomyłkę zatankował benzynę zamiast oleju napędowego.


Zobacz też
Air Force One

Linki zewnętrzne
