Sośniak (niem. Seifen) – potok w Sudetach Zachodnich, w Karkonoszach i Kotlinie Jeleniogórskiej, prawy dopływ Podgórnej.

Źródła na terenie przysiółka Raszków pomiędzy Skibą a Czołem, na wysokości 699 m n.p.m.. Płynie na północ przez Pogórze Karkonoskie, w Sosnówce wypływa na obszar Kotliny Jeleniogórskiej, skręca na północny zachód i w Cieplicach uchodzi do Podgórnej. Poniżej Sosnówki Zbudowano sztuczny zbiornik Sosnówka. Poniżej zasila Podgórzyńskie Stawy.

Płynie po granicie i jego zwietrzelinie, a na obszarze Kotliny Jeleniogórskiej po osadach czwartorzędowych.

Obszar górnej zlewni Sośniaka w obrębie Karkonoszy porośnięty jest lasami dolnoreglowymi. Na obszarze Kotliny Jeleniogórskiej płynie przez łąki, pola i obszary zabudowane.

Turystyka
Potok przecina szlak turystyczny:
w górnym biegu  żółty - prowadzący z Sosnówki do Dobrego Źródła i dalej do Karpacza

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Słownik geografii turystycznej Sudetów, t. 4 Kotlina Jeleniogórska, red. Marek Staffa, Wydawnictwo I-BiS, Wrocław 1999, ISBN 83-85773-31-2
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




