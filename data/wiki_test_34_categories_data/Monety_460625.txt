
Maravedí – moneta używana w Hiszpanii przez kilka wieków.

Wywodzi się ze złotej monety bitej przez Maurów z Al-Andalus, a jej nazwa pochodzi od moravetinos.

Pierwotnie (za czasów Alfonsa VIII) złota moneta ważyła 3,86 g, często napisy były arabskie.

Maravedí zostało przejęte przez chrześcijańskie państwa, straciło na wartości, najpierw stając się monetą srebrną, następnie miedzianą.

O wartości maravedi w roku 1519 świadczą koszty wyprawy Ferdynanda Magellana dookoła świata. Wyniosły one 8 751 125 maravedi. Kwota ta objęła zakup, remont i wyposażenie 5 statków, uposażenie dla 237 uczestników wypłacone z góry oraz aprowizację przez 2 lata. Ponadto zabrano towary za ponad 1,5 mln maravedi na wymianę za przyprawy korzenne.

Po raz ostatni została wybita w latach 50. XIX wieku, gdy waluta hiszpańska przyjęła system dziesiętny, bazujący na realu de vellón, wartym poprzednio 34 marevedí.

Chronologia jednostek monetarnych Hiszpanii
maravedí (średniowiecze)
real (XV-XIX wiek)
hiszpańskie srebrne escudo (1864-1868)
peseta hiszpańska (1868-2002)
euro (od 2002)

Zobacz też: dobla, dublon


