Kazimierz Frątczak (ur. 17 września 1933 w Przedbojewicach) – polski polityk, poseł na Sejm PRL VIII i IX kadencji.

Życiorys
Wykształcenie podstawowe, z zawodu formierz odlewnik. 1949-1953 pracował w Zakładach Mechanicznych "Gorzów" jako uczeń formierski, później był pracownikiem wydziału odlewni Zakładów Mechanicznych "Ursus" w Gorzowie, gdzie uzyskał tytuł mistrza w zawodzie formierza odlewnika. W 1980 uzyskał mandat posła na Sejm VIII kadencji. Został wybrany w okręgu Gorzów Wielkopolski z listy Polskiej Zjednoczonej Partii Robotniczej. Był członkiem trzech komisji: przemysłu ciężkiego, maszynowego i hutnictwa; rolnictwa i przemysłu spożywczego; a także przemysłu. W 1985 uzyskał reelekcję, w IX kadencji Sejmu ponownie zasiadał w komisji przemysłu.

Odznaczenia
Krzyż Kawalerski Orderu Odrodzenia Polski (1982)
Złoty Krzyż Zasługi
Srebrny Krzyż Zasługi
Złota Odznaka "Przodownik Pracy Socjalistycznej"
Odznaka Honorowa "Za zasługi w rozwoju województwa zielonogórskiego"



Bibliografia
