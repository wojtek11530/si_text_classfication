ARO 10''' – samochód terenowy produkowany przez rumuńską firmę ARO w latach 1980-2006. Dostępny był jako 3-drzwiowy SUV. Do napędu używano silnika R4 o pojemności 1,3 l. Moc przenoszona była na dwie osie. Auto posiadało 4- i 5-biegową skrzynie biegów. Model produkowano w Câmpulung w Rumunii.

Historia
Samochód ARO 10 był mniejszym modelem samochodu terenowego opracowanego w rumuńskich zakładach ARO i wprowadzonego do produkcji pod koniec lat 70. XX wieku, obok modelu ARO 24. Samochód wykorzystywał silnik i niektóre podzespoły z samochodów osobowych Dacia 1300/Dacia 1410, produkowanych na licencji francuskiej. 

Nadwozie samochodu osadzone było na ramie nośnej. Zawieszenie przednie było niezależne, na wahaczach poprzecznych ze sprężynami śrubowymi, zawieszenie tylne - na samym początku produkcji niezależne, na wahaczach poprzecznych, później - oś sztywna na wzdłużnych resorach piórowych. Samochód posiada napęd na 4 koła, przy tym napęd na przednie koła jest dołączany dźwignią umieszczoną obok dźwigni zmiany biegów. Ponadto, na kołach przednich są pokrętła umożliwiające trwałe odłączenie piast kół od układu przeniesienia napędu. Istniały wersje nadwoziowe z zamkniętym trzydrzwiowym nadwoziem: pięciosobowa ARO 10.4 i dwuosobowa towarowa ARO 10.3 oraz wersje z otwartym nadwoziem pick-up, nakrywanym opończą: dwuosobowa ARO 10.0 i pięcioosobowa ARO 10.1.

Początkowo używano silników z Dacii o pojemności 1,3 (1289 cm³) i 1,4 (1397 cm³) o mocy 62 KM (45,5 kW). Większa jednostka napędowa powstała przez zwiększenie średnicy cylindrów z 73 do 76 mm, przy takim samym skoku tłoków 77 mm. 

Dane techniczne (10.0 1,3 l)
Silnik
R4 1,3&nbsp;l (1289&nbsp;cm³), 2 zawory na cylinder, OHV
Średnica × skok tłoka: 73,00 mm x 77,00 mm
Stopień sprężania: 8.50:1
Moc maksymalna: 54 KM (39,5 kW) przy 5250 obr/min
Maksymalny moment obrotowy: 88 N•m przy 3000 obr/min

Osiągi
Przyspieszenie 0-100 km/h: b.d.
Prędkość maksymalna: 115 km/h

Galeria

Plik:MHV Aro 4x4 03.jpg|ARO 10 - tył pojazdu
Plik:MHV Aro 4x4 01.jpg|ARO 10



Bibliografia
Zdzisław Podbielski, ARO serii 10'' w: Młody Technik nr 4/1987
Linki zewnętrzne
