Bromo-dragonFLY – organiczny związek chemiczny, psychodeliczna substancja psychoaktywna, pochodna fenyloetyloaminy o dużej aktywności i bardzo długim czasie działania, efekty działania moga utrzymywać się nawet do 48 h jednak najczęściej jest to około 25 h. Bromo-dragonFLY jest związkiem czynnym optycznie i R-(-)-bromo-dragonFLY jest bardziej aktywnym stereoizomerem. Mechanizm działania tej substancji opiera się na działaniu agonistycznym na receptory serotoninowe. Bromo-dragonFLY po raz pierwszy został otrzymany przez Matthew A. Parkera w laboratorium Davida E. Nicholsa w 1998. Na czarnym rynku rozprowadzany jest zwykle w postaci nasączonych roztworem kartoników i często jest mylony z LSD.

Działanie
Efekty działania bromo-dragonFLY, podobnie jak i innych psychodelików, są bardzo indywidualne, zróżnicowane i zależne od wielu czynników (set and setting). Zwykle jednak obejmują: poprawę nastroju, efekty wizualne (wzory, fraktale), silne pobudzenie (stymulacja), intensyfikację bodźców zewnętrznych i doznań zmysłowych, napięcie i drżenie mięśni, zaburzenia pamięci krótkotrwałej oraz utrudnienie (lub uniemożliwienie) zaśnięcia.

Status prawny
W Polsce bromo-dragonFLY nie znajduje się w wykazie substancji nielegalnych. W Szwecji i Danii posiadanie i obrót substancją jest nielegalny. W USA i Australii substancja znajduje się w wykazie substancji kontrolowanych w ramach prawa analogowego.



Bibliografia
M.A. Parker, D. Marona-Lewicka, V. L. Lucaites, D.L. Nelson, D.E. Nichols. "A novel (benzodifuranyl)aminoalkane with extremely potent activity at the 5-HT2A receptor", J. Med. Chem.'' '''41''' (26): 5148-5149 (1998) 
J.J. Chambers, D.M. Kurrasch-Orbaugh, M.A. Parker, and D.E. Nichols. "Enantiospecific synthesis and pharmacological evaluation of a series of super-potent, conformationally restricted 5-HT2A/2C receptor agonists", J. Med. Chem.'' '''44''' (6): 1003-1010 (2001) 






