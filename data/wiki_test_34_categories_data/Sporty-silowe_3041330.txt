Andrzej Ryguła (ur. 9 maja 1945, zm. 1 kwietnia 2013 we Wrocławiu) – polski sztangista, medalista mistrzostw Polski, rekordzista świata juniorów.

Był zawodnikiem LZS Tarnowskie Góry, a od 1965 Śląska Wrocław. W 1964 pobił rekord świata juniorów w wyciskaniu w kategorii 82,5 kg, wynikiem 139,5 kg. Był dwukrotnym wicemistrzem Polski - w kategorii 82,5 kg w 1966 i w kategorii 90 kg w 1970 oraz brązowym medalistą mistrzostw Polski w 1968 w kategorii 82,5 kg.

Bibliografia
Stanisław Zgondek Kartki z historii. 40 lat sportu ciężarowego w Polsce, wyd. PZPC, Warszawa 1965
''50 mistrzostwa Polski w podnoszeniu ciężarów. Opole 29 III - 2 IV 1980'', br. miejsca i daty wydania





