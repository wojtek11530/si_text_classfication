Jan Bajoński (ur. 11 grudnia 1888 w Raszkowie, zm. wiosna 1940 w Katyniu) – polski lekarz ginekolog-położnik, major służby zdrowia rezerwy Wojska Polskiego, ofiara zbrodni katyńskiej.

Życiorys
Był synem Józefa i Anieli z Zielewskich. Jego bratem był Kazimierz Bajoński (1880-1927), ekonomista i przedsiębiorca. Jan Bajoński ukończył Królewskim Gimnazjum w Ostrowie. Następnie został absolwentem studiów medycznych Berlinie i Strasburgu. W 1916 uzyskał tytuł doktora medycyny ze specjalizacją w ginekologii i położnictwa.

Podczas I wojny światowej latach 1914-1918 służył w armii niemieckiej na froncie francuskim. 

W 1918 wstąpił do Wojska Polskiego. Walczył w powstaniu wielkopolskim. Awansowany do stopnia porucznika. Powołany na szefa pociągu sanitarnego w 1919 roku. W roku 1919 został przeniesiony do 16 Pułku Ułanów Wielkopolskich, następnie służył jako lekarz pułkowy na Froncie Litewsko-Białoruskim i w 14 Pułku Artylerii Ciężkiej jako lekarz batalionu.

''"Odznaczył się walecznością, znajdując się zawsze w pierwszej linii bojowej pułku. Pełniąc służbę w 16 puł, podczas odwrotu 5 Brygady Jazdy z Ukrainy w walkach pod Rohoźną, mjr Bajoński został, by zabrać rannych. Pod Szczurowicami, kiedy dowiedział się, że zostawiono ciężko rannego oficera w wiosce częściowo zajętej przez wroga, z kilkoma sanitariuszami pod ogniem wyniósł rannego"''. Za te czyny został odznaczony Orderem Virtuti Militari V klasy nr 5348.

Po skończeniu wojny, w 1921 bezterminowo urlopowany a w 1922 roku przeniesiony do rezerwy. Podjął pracę w klinice na Uniwersytecie Poznańskim jako ginekolog-położnik. 21 czerwca 1928 został habilitowany jako docent ginekologii i położnictwa. W czerwcu 1930 brał udział w zjeździe ginekologów w Krakowie jako członek prezydium. Członek rzeczywisty Konwentu Lechia – Korporacji Studentów Uniwersytetu Poznańskiego. Należał do Polskiej Korporacji Akademickiej Lechia i od 1937 do 1939 pełnił funkcję jej kuratorami z ramienia uczelni. Zamieszkiwał w Poznaniu przy ulicy Patrona Jackowskiego. Ponadto prymariusz Kliniki Położniczo-Ginekologicznej Poznańskiego Samorządu Wojewódzkiego, działacz zawodowy, członek Komisji Lekarskiej Poznańskiego Towarzystwa Przyjaciół Nauk, wiceprezes Związku Lekarzy w obwodu poznańskiego, sekretarz obwodu poznańskiego Związku Lekarzy Słowiańskich oraz Rady Lekarzy Ubezpieczeniowych. Publikował w zakresie swojej specjalizacji lekarskiej, był autorem ok. 50 prac.

Wobec zagrożenia konfliktem zbrojnym został zmobilizowany 24 sierpnia 1939 i przydzielony do wojskowego szpitala okręgowego nr 7. Po wybuchu II wojny światowej, kampanii wrześniowej 1939 szpital został ewakuowany z Poznania do wojskowego szpitala okręgowej nr 2 Białowieży, gdzie agresji ZSRR na Polskę z 17 września, dzień później 18 września został aresztowany przez Sowietów. Został osadzony w Ostaszkowie a od listopada w Kozielsku, zamordowany w Katyniu. Na wiosnę 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. W 1943 jego ciało zostało zidentyfikowane pod numerem 2092 w toku ekshumacji prowadzonych przez Niemców (dosł. określony jako "Kilbinski Adam"; przy zwłokach zostały znalezione krzyż i legitymacja Orderu Virtuti Militari, wizytówka, listy, pocztówki), gdzie został pochowany na terenie obecnego Polskiego Cmentarza Wojennego w Katyniu. Od 28 lipca 2000 spoczywa na Polskim Cmentarzu Wojennym w Katyniu. Numer tabliczki epitafijnej Jana Bajońskiego na Polskim Cmentarzu Wojennym w Katyniu to 77.

Jego żoną była Józefa, z domu Preibisz, z którą miał dwie córki: Zofię i Irenę.

Publikacje
Spontane Uterusruptur während der Schwangerschaft (1917)
Badania bakteriologiczne pochwy w porodzie i w połogu, z uwzględnieniem paciorkowców, gronkowców, prątków okrężnicy i laseczek pochwowych (1927)
Profilaktyczne sprowadzenie nóżki w przypadkach położeń pośladkowych (1930)
Gorączka połogowa (1933)
Stosunek wyrostka robaczkowego do narządów rodnych kobiety (1934)

Upamiętnienie
Postanowieniem nr 112-48-07 Prezydenta RP Lecha Kaczyńskiego z 5 października 2007 został awansowany pośmiertnie do stopnia generała brygady. Awans został ogłoszony 9 listopada 2007 w Warszawie, w trakcie uroczystości "Katyń Pamiętamy – Uczcijmy Pamięć Bohaterów".


W ramach akcji „Katyń... pamiętamy” / „Katyń... Ocalić od zapomnienia” w Radomiu został zasadzony Dąb Pamięci upamiętniający Jana Bajońskiego.

Ordery i odznaczenia
Orderu Wojenny Virtuti Militari V klasy (nr 5348)
Krzyż Walecznych

Zobacz też
Jeńcy polscy w niewoli radzieckiej (od 1939 roku)
Obozy NKWD dla jeńców polskich



Bibliografia
CAW, AP 2677, VM 38-2924

Bibliografia
