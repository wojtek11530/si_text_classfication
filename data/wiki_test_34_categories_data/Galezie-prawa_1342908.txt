Zasiłek rodzinny – zasiłek, mający na celu częściowe pokrycie wydatków związanych utrzymaniem dziecka. Zasady ustalania uprawnień i wypłaty zasiłku rodzinnego reguluje ustawa z dnia 28 listopada 2003 roku o świadczeniach rodzinnych.

Zasiłek rodzinny przysługuje:
rodzicom, jednemu z rodziców albo opiekunowi prawnemu dziecka,
opiekunowi faktycznemu dziecka,
osobie uczącej się (osoba pełnoletnia ucząca się, niepozostającą na utrzymaniu rodziców w związku z ich śmiercią lub w związku z ustaleniem wyrokiem sądowym lub ugodą sądową prawa do alimentów z ich strony). Zasiłek przysługuje osobie uczącej się w szkole lub w szkole wyższej, jednak nie dłużej niż do ukończenia 24. roku życia.

Zasiłek rodzinny przysługuje do ukończenia przez dziecko:
18. roku życia,
nauki w szkole, jednak nie dłużej niż do ukończenia 21. roku życia,
24. roku życia, jeżeli kontynuuje naukę w szkole lub w szkole wyższej i legitymuje się orzeczeniem o umiarkowanym albo znacznym stopniu niepełnosprawności (w rozumieniu ustawy o świadczeniach rodzinnych niepełnosprawnym jest dziecko w wieku do ukończenia 16 roku życia posiadające orzeczenie o niepełnosprawności określonym w przepisach o rehabilitacji zawodowej i społecznej oraz zatrudnianiu osób niepełnosprawnych).

Wysokość zasiłku rodzinnego uzależniona jest od wieku dziecka i wynosi:
77,00 zł na dziecko w wieku do ukończenia 5. roku życia;
106,00 zł na dziecko w wieku powyżej 5. roku życia do ukończenia 18. roku życia;
115,00 zł na dziecko w wieku powyżej 18. roku życia do ukończenia 24. roku życia.

Do zasiłku rodzinnego (po spełnieniu odpowiednich warunków określonych w ustawie z dnia 28 listopada 2003&nbsp;r. o świadczeniach rodzinnych) przysługują dodatki do zasiłku rodzinnego.

Bibliografia
Ustawa z dnia 28 listopada 2003 r. o świadczeniach rodzinnych (, z późn. zm.)


