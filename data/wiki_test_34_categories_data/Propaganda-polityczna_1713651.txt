Marian Winek (ur. 21 lipca 1936 w Woli Rowskiej) - polski polityk, poseł na Sejm PRL IX kadencji.

Życiorys
W 1953 ukończył Technikum Handlowe w Chełmnie i został wychowawcą internatu w Zasadniczej Szkole Metalowo-Budowlanej w Trzemieszynie, później był magazynierem w GS Lisewo. Od 1961 pracował w Kopalni Węgla Kamiennego "Knurów" w Knurowie jako górnik-kombajnista. W Polskiej Zjednoczonej Partii Robotniczej od 1965. Był sekretarzem OOP i członkiem egzekutywy Komitetu Zakładowego PZPR. Był radnym Wojewódzkiej Rady Narodowej w Katowicach i Miejskiej Rady Narodowej w Knurowie. W 1985 uzyskał mandat posła na Sejm PRL IX kadencji. Kandydował w okręgu Gliwice z ramienia PZPR. Zasiadał w Komisji Rolnictwa, Leśnictwa i Gospodarki Żywnościowej.

Odznaczenia i wyróżnienia
Order Sztandaru Pracy II klasy (1982)
Złoty Krzyż Zasługi (1977)
Srebrny Krzyż Zasługi (1971)
Medal 40-lecia Polski Ludowej (1984)
Złota Odznaka "Zasłużony dla Rozwoju Województwa Katowickiego" (1983)
Srebrna Odznaka "Zasłużony dla Rozwoju Województwa Katowickiego" (1980)
Brązowa Odznaka "Zasłużony dla Rozwoju Województwa Katowickiego" (1978)
Wpis do Honorowej Księgi "Zasłużonych dla Górnictwa i Energetyki" (1984)
Odznaka "Zasłużony Przodownik Pracy Socjalistycznej"
Odznaka "Górnicza Sława" II klasy (ZSRR)



Bibliografia
