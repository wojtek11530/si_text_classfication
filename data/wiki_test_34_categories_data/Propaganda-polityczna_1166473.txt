

Orędzie (inaczej apel, odezwa) – uroczyste oznajmienie, przemówienie ważnej osoby w państwie (zwykle polityka) skierowanej do ogółu. Zwykle dotyczy bieżącej sytuacji politycznej w kraju. Często orędzia pojawiają się przed i po wyborach, a także w trakcie uroczystych wizyt polityków.

Orędzia mogą wygłaszać również osoby duchowne (np. papież lub biskupi), są też orędzia maryjne (np. orędzia fatimskie), wzywające do nawrócenia.

Szczególnym rodzajem orędzia są przemówienia wygłaszane okolicznościowo np. z okazji Nowego Roku lub Świąt Narodowych. Prymas Polski co roku wygłasza orędzie z okazji Bożego Narodzenia i Wielkanocy.

Obecnie w Polsce orędzia wygłaszane są w telewizji publicznej w programie pierwszym po głównym wydaniu Wiadomości około godziny 20.00 a także o tej samej porze w radiofonii publicznej także w programie pierwszym.

Zobacz też
Orędzie paschalne (łac. Exsultet) – starożytna pieśń liturgiczna
Orędzie biskupów polskich do biskupów niemieckich

Linki zewnętrzne
