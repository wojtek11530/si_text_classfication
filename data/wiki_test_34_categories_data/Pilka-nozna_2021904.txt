Alex Pineda Chacón (ur. 19 grudnia 1969 w Santa Cruz de Yojoa) - były honduraski piłkarz. Obecnie trener. 

Kariera klubowa
Pineda przez większość kariery związany był z najpopularniejszym i najbardziej utytułowanym klubem w Hondurasie - Olimpią Tegucigalpa. Pięciokrotnie zdobywał mistrzostwo kraju oraz jednokrotnie Puchar Mistrzów CONCACAF. W stołecznym klubie grał w latach 1988–2001, nie licząc krótkich epizodów w peruwiańskim Sportingu Cristal i meksykańskim Correcaminos UAT. W sezonie 1993–1994 został królem strzelców ligi honduraskiej. W 2001 roku został piłkarzem amerykańskiego zespołu Miami Fusion, gdzie tworzył mocną siłę ofensywną z m.in. Prekim i Chrisem Hendersonem. Sezon 2001 był bardzo udany dla Honduranina - został królem strzelców ligi, członkiem najlepszej jedenastki roku oraz wybrano go najlepszym piłkarzem MLS. Pod koniec roku klub Miami Fusion został rozwiązany, a Pineda przeszedł do New England Revolution. Posiadając silną konkurencję w postaci Taylora Twellmana oraz styl gry niepasujący do koncepcji trenera Nicola rzadko pojawiał się na placu gry. W 2003 roku podczas gry w Los Angeles Galaxy i Columbus Crew forma 34-letniego Honduranina wciąż powodowała, że menadżerowie widzieli w nim rolę rezerwowego. W ostatnich latach kariery przeniósł się do drugiej ligi, gdzie w barwach Atlanty Silverbacks został wybrany do jedenastki sezonu. Właśnie tam, w wieku 37 lat, zakończył profesjonalną karierę. 

Statystyki klubowe


Ostatnia aktualizacja: 14 czerwca 2010.

Kariera reprezentacyjna
Alex Pineda Chacón w latach 1993-2000 rozegrał 30 meczów dla reprezentacji Hondurasu, w których strzelił 3 gole. Turnieje, w których brał udział z kadrą narodową to Złoty Puchar CONCACAF 1993 i Złoty Puchar CONCACAF 2000.

Statystyki reprezentacyjne


Ostatnia aktualizacja: 14 czerwca 2010.

Kariera trenerska
Niedługo po zakończeniu kariery Pineda został asystentem trenera w drugoligowym zespole Atlanta Silverbacks.

Osiągnięcia
Olimpia
Pierwsze miejsce
Liga Nacional de Fútbol de Honduras: 1990, 1993, 1996, 1997, Apertura 2000
Puchar Mistrzów CONCACAF: 1988
Puchar Hondurasu: 1998
Drugie miejsce
Liga Nacional de Fútbol de Honduras: 1989, Clausura 1998, Apertura 1999, Clausura 2000
Puchar Mistrzów CONCACAF: 2000
Trzecie miejsce
Liga Nacional de Fútbol de Honduras: 1991, 1992, Apertura 1997

Indywidualne
Król strzelców Liga Nacional de Fútbol de Honduras: 1994
MLS MVP: 2001
MLS Best XI: 2001
MLS Golden Boot: 2001
MLS Scoring Champion Award: 2001

Linki zewnętrzne
na stronie nationalfootballteams.com 
na stronie mlssoccer.com 














