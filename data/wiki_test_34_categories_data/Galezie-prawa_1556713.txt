Gonzalo Parra-Aranguren (ur. 5 grudnia 1928 w Caracas) – wenezuelski prawnik, sędzia Międzynarodowego Trybunału Sprawiedliwości.

Ukończył z wyróżnieniem prawo na Universidad Central de Venezuela w Caracas w 1950. Następnie uzyskał stopień LL.M na New York University w 1952. W 1955 został doktorem nauk prawnych na Uniwersytecie Ludwiga Maximiliana w Monachium.

Od 1956 do 1996 był profesorem na Universidad Central de Venezuela, gdzie wykładał prawo prywatne międzynarodowe. Od 1957 do 1996 uczył tego przedmiotu także na Universidad Católica Andrés Bello w Caracas. Był sędzią w sądach wenezuelskich od 1971 do 1996, w tym w Sądzie Najwyższym od 1988. Działał jako arbiter w sporach handlowych krajowych i międzynarodowych. Członek Stałego Trybunału Arbitrażowego w Hadze od 1985.

Jest członkiem Instytutu Prawa Międzynarodowego od 1979, a także Akademii Nauk Politycznych i Społecznych w Caracas od 1966 (był jej prezesem od 1992 do 1995).

Od 1996 do 2009 sędzia Międzynarodowego Trybunału Sprawiedliwości.

Wybrane publikacje
Die Regel “Locus Regit Actum” und die Formen der Testamente (1955)
La Nacionalidad Venezolana Originaria, t. I-II (1964)
La Constitución de 1830 y los Venezolanos por Naturalización (1969)
Codificación del Derecho Internacional Privado en América t. I {1982}, t. II {1998}
La Nacionalidad Venezolana: I. Antecedentes Históricos (1983)
La Influencia del Matrimonio sobre la Nacionalidad de la Mujer en la Legislación Venezolana (1983)
La Nacionalidad Venezolana: II. Problemas Actuales (1983)
Monografías Selectas de Derecho Internacional Privado (1984)
Ensayos de Derecho Procesal Civil Internacional (1986)
Curso General de Derecho Internacional Privado (Problemas Selectos)'' (1991)
Curso General de Derecho Internacional Privado. Problemas Selectos y Otros Estudios (1992)
Curso General de Derecho Internacional Privado. Problemas Selectos y Otros Estudios trzecie wydanie (1998)
Estudios de Derecho Procesal Civil Internacional (1998)
Escritos Diversos de Derecho Internacional Privado (1998)
Estudios de Derecho Mercantil Internacional (1998)
El Régimen de los Bienes en el Matrimonio en el Derecho Internacional Privado Venezolano (2007)

Linki zewnętrzne
