Vangjush Furxhi - (ur. 24 marca 1943 w Korczy, zm. 26 sierpnia 2001 w Tiranie) - albański aktor. 

Ukończył studia w szkole aktorskiej im. Aleksandra Moisiu przy Teatrze Ludowym w Tiranie. W latach 1966-1972 pracował w teatrze w Korczy. Potem przeniósł się do Tirany, gdzie objął stanowisko szefa katedry reżyserii w Instytucie Sztuk. Przez dwa lata sprawował urząd wiceministra kultury, młodzieży i sportu. Po odejściu ze stanowiska ministerialnego pracował w Wydziale Kultury tirańskiej prefektury. 

W filmie zadebiutował w 1966 epizodyczną rolą w filmie Oshëtimë në bregdet. Wystąpił w 16 filmach fabularnych. Trzykrotnie (1980, 1981, 1985) otrzymywał nagrody aktorskie na Festiwalach Filmów Albańskich. Zmarł po długiej chorobie. W 10 rocznicę śmierci filmy z jego udziałem przypomniano na festiwalu filmowym w Durrës.

W życiu prywatnym był żonaty (żona Marilda).

Role filmowe
1966: Oshëtimë në bregdet jako Veip
1970: I teti në bronz jako Arif
1970: Montatorja jako Agim
1971: Malet me blerim mbuluar jako Pelicelli
1971: Kur zbardhi një ditë
1980: Gëzhoja e vjetër jako Thanas
1980: Plumba Perandorit jako Giannini
1981: Agimet e stinës së madhe jako Latif Boro
1982: Era e ngrohtë e thellësive jako Mihal, sekretarz partii
1982: Njeriu i mirë jako Kico
1982: Shokët jako Bujar
1983: Dora e ngrohtë jako śledczy Thanas
1984: Shirat e vjeshtës jako inżynier Astrit
1984: Vendimi jako telegrafista
1985: Të paftuarit jako pisarz Besian Vorpsi

Bibliografia
Linki zewnętrzne
