Cygara faraona (fr. Les Cigares du pharaon) – czwarty album komiksowy wydany w serii Tintin, autorstwa Hergé.

Treść
W roku 1934 Tintin poznaje profesora Cyklonika, zwariowanego egiptologa, i zgadza się udać z nim do Egiptu w poszukiwaniu grobu faraona Kisha-Kosha. Razem znajdują grób, a w nim zaginionych egiptologów oraz trumny dla nich przygotowane. Tintin zauważa też cygaro z banderolą z symbolem faraona, ale nie udaje mu się go zbadać, bo zostaje uśpiony i zabrany na statek przemytników opium. Na szczęście, straż przybrzeżna dostrzega statek i postanawia zaaresztować przemytników, ale ci wyrzucają trumny przez burtę. Mimo to, Tintin i Miluś dryfują po otwartym morzu i zostają zalani przez falę. Ratuje ich kapitan statku, na którym przebywa Oliveira de Figueira - portugalski sprzedawca. Okazuje się, że kapitan jest przemytnikiem broni i próbuje on zabić Tintina, ale ratuje ich policja. 

Tintin, Miluś i señor Oliveira schodzą na ląd, gdzie kupiec rozkłada swoje stanowisko. Szybko zbiegają się Arabowie, którzy kupują wiele rzeczy. Jeden z nich kupuje mydło i zjada je. Denerwuje go to i grozi zemstą. Jego szejk aresztuje Tintina, ale gdy dowiaduje się kim on jest, przyjmuje go bardzo gościnnie, bo od wielu lat czyta o jego przygodach. Następnie daje mu karabin i bukłak z wodą i Tintin wyrusza do miasta. Niestety, w drodze napotyka bandytów, którzy strzelają do niego i przedziurawiają mu bukłak. Tintin błąka się po pustyni, ale udaje mu się dotrzeć do miasta, w którym panuje rewolucja. Tintin zostaje wcielony do wojska, ale zostaje rozstrzelany jako szpieg. Na szczęście pluton egzekucyjny użył drewnianych naboi i Tintin został uratowany. 

Tintin został uratowany przez detektywów, Tajniaka i Jawniaka, którzy chcą go aresztować pod zarzutem przemytu narkotyków. Reporterowi udaję się uciec i odlatuje on samolotem do Indii. Tam rozbija się i trafia do dżungli, gdzie oswaja słonia, który zawozi go do domu białych osadników. Tintin spotyka tam profesora Cyklonika, który został zatruty trucizną szaleństwa. Tintin poznaje tam poetę, pana Żelaznego, który później oszalał.

Tintin postanawia zawieść szaleńców do szpitala psychiatrycznego. Na miejscu przekazuje list doktorowi i zostaje zamknięty w pokoju bez klamek. Udaje mu się uciec, ale zostaje złapany w kaftan bezpieczeństwa i zawisa na drzewie. Przejeżdża tamtędy Maharadża Rawadżaputalah, który ratuje Tintina. Reporter pozostaje w pałacu Maharadży jako gość. Parę dni później, władca słyszy dziwną muzykę. W nocy, fakir strzela do jego kukły strzałą nasączoną radżadal i w ten sposób władca zostaje uratowany przed szaleństwem. Tintin próbuje ogłuszyć fakira, ale ten znika. 

Tintin odkrywa, iż drzewo stojące przy pałacu jest wejściem do siedziby stowarzyszenia przemytników opium. Na spotkaniu, członkowie orientują się, że wśród nich jest szpieg. Postanawiają sprawdzić, kto jest członkiem stowarzyszenia. W tym celu podają sobie hasło z poprzedniego tygodnia. Tintin ogłusza ich i odkrywa, że handlarzami są m.in.:państwo Snowball, sekretarz Maharadży, doktor Finney, arabski pułkownik i fakir. Ten ostatni ucieka, ale Maharadża cieszy się, iż jego gość pomógł mu w ujęciu bandytów. 

Następnego dnia zostaje porwany syn Maharadży. Tintin rusza w pościg. Udaje mu się złapać fakira, ale jego towarzysz ginie w górach po upadku w przepaść. Reporter odwozi chłopca do ojca, a fakir zostaje aresztowany. Odbywa się parada na cześć Tintina i Maharadży. W pałacu odnajdują cygara, które należały do sekretarza i okazuje się, że w nich znajdowało się opium. Tymczasem do pałacu przybywają Cyklonik i Żelazny, którzy zostają odwiezieni do szpitala psychiatrycznego. 

O wydaniu
Czarno-biały album pt. "Cygara faraona" został wydany w roku 1934 (jego kolorowa wersja - dopiero w roku 1955 i nie różnią się one zbytnio). Jest to tom o tyle znaczący, że na jego kartach poznajemy szereg postaci, które od tej pory będą towarzyszyć (na różne sposoby) Tintinowi w jego przygodach. Mowa tutaj przede wszystkim o dwóch cudacznych policjantach, Tajniaku i Jawniaku, lizbońskim handlarzu Oliveirze de Figueira oraz miliarderze i bandycie Rastapopoulosie.

W Polsce komiks ten został wydany przez wydawnictwo Twój Komiks w roku 2003 roku.

Biografia
