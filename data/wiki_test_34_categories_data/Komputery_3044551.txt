Nokia Lumia 900''' to smartfon z systemem operacyjnym Windows Phone w wersji 7.5 (Mango/Tango/Refresh), po aktualizacji również 7.8, zaprezentowany w styczniu 2012 w Las Vegas podczas targów CES, na których wygrał nagrodę za "Najlepszy Smartfon" Urządzenie należy do wyższej klasy tzw. high-endów. Zostało ono wyposażone w łączność 4G LTE. Komórka trafiła do oficjalnej sprzedaży w USA w kwietniu 2012, a dopiero miesiąc później do Europy.

Specyfikacja
Aparat === 
W Lumii 900 zastosowano jednostkę firmowaną przez ZEISSA o matrycy 8 megapikseli, wspomaganą autofocusem. Obok aparatu znalazło się miejsce dla podwójnej diody LED, która doświetla sceny. Zdjęcia wykonane tym telefonem mają rozdzielczość 3264x2448 pikseli. Aparat posiada 3-krotny zoom cyfrowy. Filmy nagrywane są w rozdzielczości 720p (HD). 

Wygląd
Design telefonu nawiązuje do modeli N9 i Lumia 800.

Głośnik do rozmów oraz kamerka 1,3 MPiX znajduje się nad ekranem, pod nim ulokowano mikrofon do rozmów i podświetlane, pojemnościowe przyciski: wstecz, start i szukaj. Wyświetlacz został wzmocniony szkłem Gorilla Glass pierwszej generacji. Lewa strona 900 jest wolna od jakichkolwiek przycisków natomiast na prawej ulokowano 4 przyciski: spust migawki, blokada, ciszej i głośniej. Na tylnej części na srebrnym znajduje się aparat cyfrowy a obok podwójna dioda LED. Wejście do ładowarki, złącze Mini Jack, slot na kartę SIM i mikrofon ulokowano na górze telefonu. Dolna krawędź to miejsce głośniczka.

Podzespoły
Użyte podzespoły są w większości takie same jak w modelu 800. Napędem smartfonu jest jednordzeniowy procesor Snapdragon S2 o taktowaniu 1,4 GHz wspomagany przez 512 MB RAMu. Na zdjęcia, gry, filmy itp. producent przeznaczył około 16 GB. Nie przewidziano slotu na karty Micro SD. Ekran o przekątnej 4.3 cala został wykonany w technologii AMOLED z dodatkiem ClearBlack, który poprawia czytelność w słońcu. Jego rozdzielczość w pikselach to 800 na 480. Smartfon obsługuje łączność 4G LTE.

Oprogramowanie
Oprócz podstawowych aplikacji Microsoftu, Nokia dostarcza swoje ekskluzywne dodatki np. Mix Radio, Nokia Muzyka, Nokia Drive. Ta ostatnia służy jak nawigacja GPS. W Lumii 900, tak jak w 800 ukryto narzędzie diagnostyczne, które można aktywować za pomocą kodu ##634#, który należy wpisać na klawiaturze numerycznej (jak przy wybieraniu numeru). Ostatni krzyżyk powinien aktywować pobieranie. Po zainstalowaniu można sprawdzić najważniejsze parametry urządzenia - akcelerometr, kompas, informacje o baterii itp.

Zobacz też
Microsoft
Nokia Lumia 720
Nokia Lumia 820
Nokia Lumia 1020








