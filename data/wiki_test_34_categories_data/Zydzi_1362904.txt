Tadeusz Nawrot (ur. 21 lutego 1921 w Szypowicach, zm. 25 lutego 1943 w Auschwitz) - polski działacz niepodległościowy.

Syn leśniczego ze wsi Sierbowice - Feliksa Nawrota, brat Feliksa Nawrota, zamieszkały w gajówce w Sierbowicach, uczeń-gimnazjalista, współredaktor gazetki konspiracyjnej "Wyzwolenie" a później "Przedświt" aresztowany jako zakładnik 4 sierpnia 1942&nbsp;r. za innego mieszkańca tej miejscowości Bronisława Wałka. Przebywał do stycznia 1943&nbsp;r. w więzieniu Montelupich w Krakowie, skąd później przewieziono go do niemieckiego obozu koncentracyjnego Auschwitz, gdzie zginął.



Bibliografia
Adam Cyra, Mieszkańcy Ziemi Olkuskiej w hitlerowskich więzieniach i obozach koncentracyjnych, Państwowe Muzeum Auschwitz-Birkenau w Oświęcimiu, Oświęcim-Olkusz, 2005, ISBN 83-60210-02-0
Henryk Błażkiewicz OFM, Pilica Zarys dziejów miejscowości








