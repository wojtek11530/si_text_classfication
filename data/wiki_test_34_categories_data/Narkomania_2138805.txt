Metiksen – organiczny związek chemiczny, pochodna tioksantenu. Antagonista receptorów muskarynowych, właściwościami farmakologicznymi zbliżony do atropiny. Wykazuje działanie przeciwdrgawkowe, przeciwhistaminowe oraz słabe przeciwdepresyjne. Związek znalazł zastosowanie w leczeniu pomocniczym zaburzeń polekowych układu pozapiramidowego, drżeń w chorobie Parkinsona i innych drżeń oraz niekiedy w zaburzeniach żołądkowo-jelitowych. Opracowany w 1959 roku przez Joan Schutz. W lecznictwie stosowany rzadko, tylko w kilku krajach.

Preparaty

Tremaril, tabl. 5 mg x 100 szt. (w postaci chlorowodorku metiksenu) / Novartis Węgry

Espasmo-Canulase, tabl. x 100 szt. (lek złożony, zawiera: chlorowodorek metiksenu 1 mg, dimetikon 40 mg, chlorowodorek kwasu glutaminowego 100 mg, dehydrocholan sodu 20 mg, celulazę 600 j.m., pepsynę 120 j.m., pankreatynę 107 mg) / Novartis Hiszpania

Preparaty w Polsce niezarejestrowane, dostępne wyłącznie w ramach importu docelowego.



Bibliografia

Martindale 2010
http://www.hazipatika.com/gyogyszerek/termek/TREMARIL_5_mg_tabletta/1711
http://www.psychotropics.dk






