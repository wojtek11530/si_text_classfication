Antoni Maciej Kost (ur. 16 lutego 1934 w miejscowości Brzezie) – polski lekarz i polityk mniejszości niemieckiej, poseł na Sejm I kadencji.

Życiorys
Ukończył w 1959 studia na Wydziale Lekarskim Śląskiego Uniwersytetu Medycznego w Katowicach. Uzyskał następnie stopień doktora nauk medycznych. Jako lekarz specjalizował się w chorobach wewnętrznych i płuc.

W 1991 uzyskał mandat posła na Sejm I kadencji. Został wybrany w okręgu Opole z listy krajowej zblokowanych list Mniejszości Niemieckiej – Związku Niemieckich Towarzystw Społeczno-Kulturalnych i Białoruskiego Komitetu Wyborczego, reprezentując pierwsze z tych ugrupowań. Zasiadał w Komisji Polityki Społecznej i Komisji Zdrowia, a także w trzech podkomisjach.

W 1993 i 1997 bez powodzenia kandydował w wyborach parlamentarnych w województwie opolskim. Od 1998 do 2002 zasiadał w sejmiku opolskim I kadencji.



Bibliografia
