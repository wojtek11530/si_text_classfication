Arthur Saxon właśc. Arthur Hennig (ur. 28 kwietnia 1878 w Lipsku, zm. 6 sierpnia 1921 w Duisburgu) – niemiecki strongman i artysta cyrkowy.

W 1897 wraz ze swoimi braćmi Kurtem i Hermannem wstąpił do grupy siłaczy, organizowanej przez Arno Patschke do występów na arenie cyrkowej. We trójkę występowali jako Saxon Trio, początkowo w Niemczech, a następnie w innych krajach Europy Zachodniej. W czasie jednego z pokazów Arthur podniósł jedną ręką obu swoich braci, siedzących na sztandze. W czasie pokazów zachęcał widzów, aby rywalizowali z nim w podnoszeniu ciężarów. Do Saxona należy rekord świata w wyciskaniu ciężaru techniką  (tzw. wyciskanie w pochyleniu, lub pochylone). Saxon podniósł w ten sposób 168 kg (370 lbs). W 1898 Saxon rzucił wyzwanie najbardziej znanemu ówczesnemu siłaczowi Eugenowi Sandow twierdząc, że potrafi podnosić większe ciężary niż ten ostatni. Do bezpośredniej rywalizacji między nimi nie doszło.


W 1905 Saxon opublikował książkę The Development of Physical Power, w których opisał stosowane techniki podnoszenia ciężarów. Do książki dołączono kilkadziesiąt zdjęć z treningów Saxona. Pięć lat później wydał kolejne dzieło The Book of Weight-Lifting, w którym opisał nie tylko techniki podnoszenia, ale także psychologiczne aspekty treningu podnoszenia ciężarów.

W czasie I wojny światowej służył na froncie, gdzie cierpiał z powodu niedożywienia. Po zakończeniu wojny próbował kontynuować karierę, ale uniemożliwił mu to pogarszający się stan zdrowia, spowodowany rozwijającą się gruźlicą. 

Bibliografia
