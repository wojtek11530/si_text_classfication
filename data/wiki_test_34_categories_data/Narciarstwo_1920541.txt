Siergiej Wasiljewicz Czerwiakow (ros. Серге́й Васильевич Червяко́в, ur. 12 stycznia 1959 r. w Łyswie) - radziecki kombinator norweski, brązowy medalista mistrzostw świata. 

Kariera
W 1982 roku Siergiej Czerwiakow wspólnie z kolegami z reprezentacji zajął piąte miejsce w zawodach drużynowych podczas Mistrzostw Świata w Oslo. W Pucharze Świata zadebiutował 29 grudnia 1983 roku w Oberwiesenthal, gdzie był dziesiąty w konkursie rozgrywanym metodą Gundersena. Tym samym już w swoim debiucie zdobył pierwsze pucharowe punkty. W pozostałych konkursach sezonu 1984/1985 jeszcze raz znalazł się w czołowej dziesiątce - 3 marca 1984 roku w Lahti był dziewiąty. W klasyfikacji generalnej zajął ostatecznie 21. miejsce. W lutym 1984 roku brał udział w Igrzyskach Olimpijskich w Sarajewie. W konkursie skoków uzyskał drugi wynik, przegrywając tylko z Tomem Sandbergiem z Norwegii, jednak na trasie biegu uzyskał dopiero 23. czas i rywalizację zakończył na dwunastym miejscu.

W kolejnym sezonie nie wystąpił w żadnych zawodach Pucharu Świata. Na Mistrzostwach Świata w Seefeld w 1985 roku wystąpił tylko w konkursie indywidualnym, który ukończył na dziesiątej pozycji. Najlepsze wyniki osiągnął w sezonie 1986/1987, który ukończył na dwudziestym miejscu. Wtedy też osiągnął swój najlepszy wynik w międzynarodowych zawodach, zajmując czwarte miejsce 30 grudnia 1986 roku w Oberwiesenthal. Wystąpił na Mistrzostwach Świata Oberstdorfie w 1987 roku, gdzie osiągnął największy sukces swojej kariery. Wspólnie z Andriejem Dundukowem i Allarem Levandim wywalczył brązowy medal w rywalizacji sztafet. Po skokach zajmowali czwarte miejsce, jednak na trasie biegu zdołali wyprzedzić reprezentantów NRD i zdobyć brązowe medale. W konkursie indywidualnym Czerwiakow zajął dwudzieste miejsce. W 1987 roku zakończył karierę.

Osiągnięcia
Igrzyska Olimpijskie


Mistrzostwa świata


Puchar Świata
Miejsca w klasyfikacji generalnej
sezon 1983/1984: 21.
sezon 1985/1986: 22.
sezon 1986/1987: 20.

Miejsca na podium
Czerwiakow nigdy nie stał na podium indywidualnych zawodów Pucharu Świata.

Linki zewnętrzne
