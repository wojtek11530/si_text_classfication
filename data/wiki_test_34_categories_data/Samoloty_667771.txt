RWD-4''' - polski samolot turystyczno-sportowy, skonstruowany przez zespół konstrukcyjny RWD pod koniec 1929 roku.

Historia
RWD-4 został skonstruowany jako rozwinięcie RWD-2 i RWD-3 przez Stanisława Rogalskiego, Stanisława Wigurę i Jerzego Drzewieckiego. Odstąpiono od koncepcji płata składanego na ziemi (jak w RWD-3), pozostając przy systemie podwozia z tej maszyny. Zastosowano rzędowy silnik o większej mocy. 


Prototyp oblatano na wiosnę 1930 roku. Wyprodukowano 9 sztuk samolotu RWD-4. Samolot był bardzo zasłużony w rozwoju sportu lotniczego w Polsce, koncepcję płata z RWD-4 zastosowano w następnej konstrukcji, RWD-5. 

Wadą samolotu była nadal słaba widoczność do przodu (w kierunku lotu), kapryśny i ulegający częstym awariom silnik Cirrus Hermes oraz spora prędkość lądowania i wynikający z tego spory dobieg (brak hamulców na koła).

Opis konstrukcji
Dwumiejscowy (układ tandemowy) samolot turystyczno-sportowy, górnopłat konstrukcji drewnianej, kryty płótnem i sklejką. Skrzydła wolnonośne o obrysie trapezowym. Usterzenie klasyczne. 
Linki zewnętrzne
