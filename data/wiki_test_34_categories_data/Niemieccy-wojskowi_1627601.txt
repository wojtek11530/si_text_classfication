Hans Joachim Wolff (ur. 24 września 1895 Mühlhausen/Thüringen; zginął 16 maja 1918 w okolicach Brunvillers-la-Motte we Francji) – as lotnictwa niemieckiego Luftstreitkräfte z 10 potwierdzonymi zwycięstwami w I wojnie światowej. 

Po przeniesieniu do lotnictwa i ukończeniu szkolenia został przydzielony do FFA(A) 216. 6 czerwca 1917 roku został przeniesiony do eskadry myśliwskiej Jagdstaffel 11 dowodzonej przez Kurta Wolffa. W jednostce odniósł łącznie 10 potwierdzonych zwycięstw. Pierwsze zwycięstwo odniósł nad brytyjskim asem myśliwskim Johnem Anthonym "Jack" McCuddenem młodszym bratem jednego z największych asów brytyjskich Jamesa McCuddena dnia 18 marca 1918 roku. Został dwukrotnie ranny we wrześniu i listopadzie 1917 roku. 

Zginął w walce powietrznej z samolotami 24 Eskadry RAF 16 maja 1918 roku w okolicach Brunvillers-la-Motte pilotując samolot Fokker Dr.I. Został pochowany na cmentarzu wojennym w Cappy w departamencie Somma we Francji.

Odznaczenia
Krzyż Żelazny I Klasy
Krzyż Żelazny II Klasy

Bibliografia
Linki zewnętrzne
