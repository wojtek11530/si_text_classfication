
Taotie (jap.: Tōtetsu) – motyw ornamentacyjny charakterystyczny dla chińskich brązów z epok Shang i Zhou. Najczęściej przedstawia zoomorficzną maskę, z wyraźnie zaznaczonymi oczami. 

Według starożytnych chińskich ksiąg taotie mieli być ludźmi mieszkający na południowym zachodzie, z ciałem porośniętym sierścią i ryjem świńskim. Mieli być okrutni i chciwi, łącząc się w gromady napadające na podróżnych celem zdobycia łupów. Według innych przekazów był to potwór, a jego maska umieszczona na naczyniach ofiarnych miała odstraszać złodziei i zakłócających rytuały.

Zdaniem części badaczy mogło to być symboliczne wyobrażenie głowy wołu, z racji tego że w tamtym okresie kości wołów używano do wróżb.

Oba hieroglify składające się na nazwę taotie oznaczają w języku chińskim "pożerać", zaś pierwszy może także oznaczać tygrysa. Wskazuje to, że mogło to być wyobrażenie jakiegoś potwora.

Jeszcze do niedawna nazwą taotie określano w Chinach urzędnika przyjmującego łapówki.

Bibliografia
