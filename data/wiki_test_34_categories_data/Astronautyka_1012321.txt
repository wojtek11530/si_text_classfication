Richard Alan Mastracchio (ur. 11 lutego 1960 w Waterbury, stan Connecticut, USA), fizyk, amerykański astronauta. 

Wykształcenie oraz praca zawodowa
1978 – ukończył szkołę średnią (Crosby High School) w Waterbury, stan Connecticut. 
1982 – zdobył licencjat z informatyki na Uniwersytecie Connecticut (University of Connecticut). Po studiach, do 1987, pracował jako inżynier w firmie Hamilton Standard w Connecticut.
1987 – na Rensselaer Polytechnic Institute uzyskał tytuł magistra elektrotechniki.
1987-1990 – był pracownikiem Rockwell Shuttle Operations Company przy Centrum Kosmicznym im. Johna F. Kennedy'ego.
1990 – przeszedł do NASA gdzie pracował m.in. w laboratorium awioniki wahadłowca (Shuttle Avionics Integration Laboratory).
1991 – na uniwersytecie w Houston (University of Houston-Clear Lake) uzyskał tytuł magistra fizyki.
1993-1996 – w centrum kontroli lotu był specjalistą ds. nawigacji i kierowania (Guidance and Procedures Officer) podczas operacji startu i lądowania wahadłowców.
 
Kariera astronauty
1991 – po raz pierwszy próbował zostać astronautą podczas 14 naboru prowadzonego przez NASA. Był w szerokim finale, ale ostatecznie nie został zakwalifikowany.
1994 – podczas 15 naboru astronautów NASA również nie udało mu się przebrnąć do ścisłego finału.
1996 - 1 maja był w gronie 17 kandydatów, których przyjęto podczas naboru do 16 grupy astronautów NASA. Był jednym z blisko 2 500 chętnych. Przeszkolenie podstawowe rozpoczął jeszcze w sierpniu tego samego roku.
1998 – zakończył kurs przygotowawczy uzyskując kwalifikacje specjalisty misji. Po odbytym przeszkoleniu otrzymał przydział do Biura Astronautów NASA. 
2000 – w lutym został specjalistą misji (MS-2) w załodze planowanej misji STS-106. Blisko 12-dniowa wyprawa miała miejsce we wrześniu.
2002 – 15 grudnia został wyznaczony do misji STS-117. Lot miał mieć miejsce we wrześniu 2003. Po katastrofie wahadłowca Columbia plan lotów został gruntownie zmieniony i lot ten przeniesiony na późniejszy termin, a załogi zostały przeformowane.
2006 – przeniesiono go z ekipy lotu STS-117 do załogi misji STS-118. 
2007 - w sierpniu przez ponad 12 dni przebywał w kosmosie na pokładzie promu Endeavour.

Loty kosmiczne
STS-106 (Atlantis F-22);
8 września 2000 Richard Mastracchio wystartował w kosmos na pokładzie promu Atlantis do misji STS-106. Podczas lotu pełnił funkcję specjalisty misji (MS-2). Razem z nim w kosmos polecieli: Terrence W. Wilcutt (dowódca), Scott D. Altman (pilot), Edward T. Lu (MS-1), Daniel C. Burbank (MS-3), Jurij I. Malenczenko (MS-4), Boris W. Morukow (MS-5). Podstawowym zadaniem jakie miała wykonać załoga podczas lotu było przygotowanie Międzynarodowej Stacji Kosmicznej do przyjęcia pierwszej stałej załogi. Dwa dni później prom połączył się z ISS. 11 września podczas spaceru w kosmosie astronauci Lu i Malenczenko m.in. rozwinęli pomiędzy modułami Zwiezda i Zarja zestawy kabli energetycznych. Załoga rozładowała również wyposażenie dostarczone przy pomocy statku towarowego Progress M1-3. W module Zwiezda zainstalowano oraz uruchomiono także łazienkę i toaletę. 18 września 2000 Atlantis odłączył się od Międzynarodowej Stacji Kosmicznej i po dwu dniach samodzielnego lotu, 20 września 2000 pomyślnie wylądował na bieżni KSC.

Nagrody i odznaczenia
medal NASA „Za lot kosmiczny” (NASA Space Flight Medal) w 2000.

Wykaz lotów


Zobacz też

alfabetyczna lista astronautów i kosmonautów,
grupy i oddziały astronautów.



Linki zewnętrzne
.
.




