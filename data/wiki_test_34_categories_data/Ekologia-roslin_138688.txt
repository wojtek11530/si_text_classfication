
Gatunek inwazyjny – gatunek alochtoniczny o znacznej ekspansywności, który rozprzestrzenia się naturalnie lub z udziałem człowieka i stanowi zagrożenie dla fauny i flory danego ekosystemu, konkurując z gatunkami autochtonicznymi o niszę ekologiczną, a także przyczyniając się do wyginięcia gatunków miejscowych. 

Gatunki inwazyjne stanowią drugie - zaraz po niszczeniu siedlisk - największe zagrożenie dla światowej bioróżnorodności. Inwazyjne gatunki roślin stanowią szczególny problem na obszarach chronionych, wypierając rodzime gatunki roślin, dla ochrony których utworzono te obszary. W takim przypadku zachodzi konieczność usuwania intruzów (głównie przez niszczenie mechaniczne).

Oto niektóre najgroźniejsze gatunki inwazyjne Polski:
Rośliny:'''
barszcz Sosnowskiego
barszcz Mantegazziego
rdestowiec ostrokończysty
rdestowiec sachaliński
rdestowiec czeski
klon jesionolistny
kolczurka klapowana
nawłoć kanadyjska
nawłoć późna
niecierpek drobnokwiatowy
niecierpek gruczołowaty
irga błyszcząca
świdośliwka kłosowa
czeremcha amerykańska
róża pomarszczona
robinia akacjowa
rudbekia naga
Zwierzęta:'''
babka bycza
babka szczupła
babka łysa
jenot
norka amerykańska
wioślarka kaspijska (Cercopagis pengoi)
racicznica zmienna
rak sygnałowy 
rak pręgowaty inaczej rak amerykański (Orconectes limosus)
okoń nilowy
stonka kukurydziana
krab wełnistoszczypcy
krabik amerykański
kiełż wschodni
kiełże (Dikerogammarus villosus)

----

W ornitologii termin gatunek inwazyjny ma również inne znaczenie. Są to gatunki, które w pewnych, nieregularnych okresach pojawiają się w dużych ilościach na danym terenie. Z reguły są to gatunki wysoko wyspecjalizowane pod względem odżywiania. Dla Polski przykładami tego typu ptaków są:
sowa śnieżna (Nyctea scandiaca)
syberyjski podgatunek orzechówki (Nucifraga caryocatactes macrorhynos)
krzyżodzioby (rodzaj Loxia):
krzyżodziób świerkowy (L. curvirostra)
krzyżodziób sosnowy (L. pytyopsittacus)
krzyżodziób modrzewiowy (L. leucoptera)
Niektóre gatunki wykazują jedynie pewien stopień tego typu inwazyjności manifestujący się fluktuacjami ilości wędrujących osobników, trasy przelotu i zasięgu. Z reguły są to gatunki odżywiające się mało zróżnicowanym pokarmem roślinnym. W przypadku nieurodzaju na danym terenie żerowania (zwykle zimowisku) większa niż zazwyczaj liczba osobników podejmuje dalszą wędrówkę w poszukiwaniu nowych żerowisk. Taką zwiększoną ilość osobników na trasie wędrówki określa się nalotem inwazyjnym. Przykładami tego typu gatunków inwazyjnych są dla Polski takie ptaki jak:
czyż zwyczajny (Carduelis spinus)
czeczotka zwyczajna (Carduelis flammea)
dzięcioł duży (Dendrocopos major)
jemiołuszka (Bombycilla garrulus)
sójka zwyczajna (Garrulus glandarius)

Zobacz też
inwazja
Gatunek pionierski
Roślina ruderalna
Rośliny energetyczne

Bibliografia

Dajdok Z., Pawlaczyk P., Inwazyjne gatunki roślin ekosystemów mokradłowych Polski, Wydawnictwo Klubu Przyrodników, Świebodzin 2009, ISBN 978-83-87846-69-5
Linki zewnętrzne
, „Infos”, Biuro Analiz Sejmowych, nr 11(171), 5 czerwca 2014.











