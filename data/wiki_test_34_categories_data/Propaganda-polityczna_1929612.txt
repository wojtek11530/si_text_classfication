Whistlestop znany także pod nazwą whistlestop tour jest to termin z zakresu marketingu politycznego, działań prowadzonych w ramach węższego, marketingu wyborczego. Jest to zbiór krótkich spotkań polityka w trakcie kampanii wyborczej z wyborcami, najczęściej w małych miastach, przy zachowaniu formy objazdowej.

Zjawisko zauważalne jest z reguły jedynie na gruncie amerykańskim, gdzie powstało i dojrzewało przez lata. Związane ze strategicznym znaczeniem kolei w okresie Rewolucji przemysłowej, jako głównego środka lokomocji.


