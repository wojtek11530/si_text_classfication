Flupirtyna (łac. Flupirtinum) – lek przeciwbólowy stosowany w leczeniu bólów związanych z układem ruchu.

Mechanizm działania
Flupirtyna jest nieopioidowym lekiem o działaniu ośrodkowym należącym do związków selektywnie otwierających neuronalny kanał potasowy (Selective Neuronal Potassium Channel Opener – SNEPO).

Właściwości
Flupirtyna nie wywołuje przyzwyczajenia i nie prowadzi do rozwoju tolerancji na lek.

Wskazania
różnego pochodzenia bóle ostre i przewlekłe układu ruchu o małym lub średnim nasileniu. Szczególnie jeśli związane ze wzmożonym napięciem mięśni np. w przebiegu ucisku korzeni nerwowych.

Interakcje lekowe
Działanie następujących leków i substancji jest wzmacniane przez flupirtynę:
alkohol
leki uspokajające (np. diazepam)
leki zmniejszające napięcie mięśniowe
leki przeciwkrzepliwe (np. warfaryna)
Nie należy kojarzyć podawania flupirtyny z paracetamolem lub karbamazepiną.

Dawkowanie
Ściśle według wskazań lekarza.

Preparaty
Katadolon kapsułki 100&nbsp;mg











