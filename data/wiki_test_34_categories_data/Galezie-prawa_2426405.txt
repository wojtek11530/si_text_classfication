Stefan Ksawery Kochanowski herbu Korwin – wojski większy radomski w latach 1768-1788, podwojewodzi radomski, rotmistrz powiatu radomskiego w 1764 roku.

W 1764 roku był elektorem  Stanisława Augusta Poniatowskiego z województwa sandomierskiego. Poseł na sejm 1764 roku. Członek konfederacji Adama Ponińskiego w 1773 roku,  na Sejmie Rozbiorowym 1773-1775 jako poseł sandomierski wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. Na Sejmie Rozbiorowym 1773-1775 otrzymał prawem emfiteutycznym wójtostwo radomskie na 50 lat. 

Bibliografia

Ryszard Chojecki, Patriotyczna opozycja na sejmie 1773 r., w: Kwartalnik Historyczny, LXXIX, nr 3, 1972, s. 545-562.
Rodzina, Herbarz szlachty polskiej, t. VII, Warszawa 1910




















