Lejla Agolli (ur. 4 października 1950 w Korczy) - albańska kompozytorka i pianistka.

W latach 1956-1960 uczyła się w szkole muzycznej J. Kukuzeli w Durrës w klasie fortepianu. W 1960 jako "cudowne dziecko" rozpoczęła studia w Instytucie Sztuk w Tiranie, w klasie kompozycji, pod kierunkiem Tisha Daiji. Od 1974 pracowała w liceum artystycznym Jordan Misja w Tiranie, gdzie uczyła analizy dzieł muzycznych. W szkole realizowała także eksperymentalny program kształcenia dzieci w zakresie kompozycji utworów muzycznych. W latach 1976-1983 skomponowała muzykę do czterech filmów animowanych.

Przez wiele lat pełniła funkcję dyrektora artystycznego Narodowego Zespołu Pieśni i Tańca. W początkach lat 90. należała do grona założycielek Towarzystwa Kobiet w Muzyce (alb. Shoqata e Grave në Muzikë), którego została pierwszą przewodniczącą.

W bogatym dorobku kompozytorskim Lejli Agolli znajdują się koncerty fortepianowe, balety dla dzieci, fantazje i sonaty.

W październiku 2011 została odznaczona przez prezydenta Bamira Topiego Orderem Naima Frashëriego.

Dzieła
1973: Mengjes ne pyll (Poranek w lesie, balet dla dzieci)
1973: Koncert nr. 1 na fortepian
1974: Sonata na skrzypce i pianino
1975: Sonata na fortepian
1979: Koncert nr 1 na skrzypce i orkiestrę
1982: Fantazja na skrzypce i orkiestrę
1983: Koncert nr 2 na skrzypce i orkiestrę
1984: Koncert nr 2 na pianino i orkiestrę
1986: A lozim symbullazi?'' (balet dla dzieci)
1993: Utwór na fagot i fortepian

Muzyka filmowa
1976: Majlinda dhe zogu i vogel (Majlinda i mały ptaszek)
1976: Lisharsi
1977: Oreksi i humbur (Brak apetytu)
1983: Djali dhe peneli

Bibliografia
