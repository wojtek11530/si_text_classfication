Pomarańcza olbrzymia, pomelo, pamelo, pompela, szadok Citrus maxima (Burm. f.) Merr – gatunek rośliny wieloletniej z rodziny rutowatych. Pochodzi z Malezji. Wzmianki o dzikich pomarańczach olbrzymich można spotkać w chińskiej literaturze z I stulecia p.n.e. Dla Europejczyków pomarańcza olbrzymia została odkryta w Palestynie w 1187&nbsp;r. n.e., a także w Hiszpanii. W XVII&nbsp;w. Shaddock, brytyjski kapitan statku Kompanii Wschodnioindyjskiej zabrał na pokład pomele z wysp Polinezji i zawiózł je na Barbados, gdzie zostały zasadzone. Po latach botanicy skrzyżowali je z pomarańczą chińską, w efekcie czego powstał grejpfrut.

Morfologia
Pokrój: Drzewo o kulistej koronie dorastające do 12&nbsp;m wysokości.
Liście: Podłużnie jajowate, duże, o karbowanych brzegach i szeroko oskrzydlonym ogonku liściowym.
Kwiaty: O średnicy do 5&nbsp;cm, 5-płatkowej koronie, 1 słupku i licznych pręcikach. Płatki korony białe, z zewnątrz zielono nakrapiane.
Owoce: Bardzo duże owoce, kuliste, ich masa może dochodzić nawet do 2&nbsp;kg, a średnica do 20&nbsp;cm. Są żółte, żółtozielone lub różowe, mają grubą, pokrytą woskiem skórkę (do 5&nbsp;cm). Miąższ jest żółtawy lub różowy, podzielony na segmenty, wewnątrz są liczne nasiona. W smaku podobne do grejpfrutów, są jednak pozbawione silnej goryczki oraz mniej soczyste. Są to największe owoce z rodzaju cytrus (Citrus).




Zastosowanie
Roślina uprawna – uprawiana w klimacie ciepłym. Największy areał upraw znajduje się w Indiach, Chinach, Tajlandii, na Malajach i w Izraelu.

Sztuka kulinarna: owoce są spożywane na surowo lub kandyzowane, robi się z nich soki i marmoladę. Zawierają dużo witaminy C.



Bibliografia
