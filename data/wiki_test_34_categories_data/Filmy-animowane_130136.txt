Toy Story – film animowany produkcji amerykańskiej z 1995 roku stworzony przez firmę Pixar we współpracy z firmą Disney. Pierwszy pełnometrażowy film stworzony całkowicie przy użyciu komputera.

Jego druga część Toy Story 2'' pojawiła się 4 lata później, a trzecia Toy Story 3'' 15 lat później. Trzecia część serii nie jest ostatnim filmem jak to wcześniej zapowiadano. 17 lipca 2012 roku Pixar potwierdził Toy Story 4'', a premiera planowana jest na 2015 rok.

Opis fabuły
Film opowiada o zabawkach Andy'ego. Jego ulubieńcem jest kowboj imieniem Chudy. Do kolekcji Andy'ego wliczają się też zabawki takie jak pies Cienki, Pan Bulwa, Rex (zielony dinozaur) i wiele innych. W dniu swoich urodzin Andy dostaje w prezencie Buzza Astrala – astronautę – który „spycha” w kąt Chudego, stając się ulubioną zabawką chłopca. Chudy jest zazdrosny o nową zabawkę i za wszelką cenę chce się jej pozbyć. Kiedy w końcu udaje mu się to zrobić inne zabawki odwracają się od niego. Chudy postanawia jednak naprawić wyrządzoną szkodę i przyprowadzić Buzza z powrotem do domu. Do filmu dochodzi również sąsiad Andy'ego- Sid, który dostaje w swoje ręce kowboja oraz astronautę i chce ich wysadzić w powietrze. Buzz i Chudy muszą więc uciekać.

Bohaterowie
Zabawki
Postacie opisane są następująco: imię w wersji polskiej, imię w wersji angielskiej (oryginalnie), głos w wersji polskiej, głos w wersji angielskiej, opis
Chudy (Woody), głos: Robert Czebotar, Tom Hanks – figurka kowboja, z kółeczkiem na plecach pociągnięcie którego powoduje, że Chudy wypowiada jedną ze standardowych formułek, np. "wąż mi wlazł do buta", "jesteś moim najlepszym zastępcą" bądź "ktoś zatruł studnię"; ulubiona zabawka Andy’ego, przywódca zabawek Andy’ego;
Buzz Astral (Buzz Lightyear), głos: Tomasz Konieczny, Tim Allen – figurka astronauty walczącego z Zurgiem; początkowo myśli, że nim rzeczywiście jest, sądzi, że posiada laser (dioda świecąca), że potrafi latać (małe skrzydła na sprężynce) oraz że baza się z nim skontaktuje (nagrany głos Buzza uruchamiany przyciskiem);Andy dostał go na urodziny; zepchnął Chudego z pierwszego miejsca wśród zabawek, którymi lubi bawić się Andy; swoje imię otrzymał na cześć znanego astronauty Buzza Aldrina.
Pan Bulwa (Mr. Potato Head), głos: Jan Kulczycki, Don Rickles – kartofelek z mimiką człowieka, prawdopodobnie jest sprzedawany przez firmę Hasbro; marzy o żonie, Pani Bulwie, którą niespodziewanie siostra Andy'ego dosłała na gwiazdkę;
Rex (Rex), głos: Tomasz Sapryk, Wallace Shawn – figurka tyranozaura – dinozaura z kompleksem niższości, wystąpił także w filmie Potwory i spółka. Wyprodukowany przez firmę Mattel;
Cienki (Slinky Dog), głos: Krzysztof Krupiński, Jim Varney – jamnik, przyjaciel Chudego, środkowa część tułowia jamnika to sprężyna, przydaje się w wielu akcjach zabawek;
Hamm (Hamm), głos: Emilian Kamiński, John Ratzenberger – świnka skarbonka;
Bou (Bo Peep), głos: Edyta Jungowska, Annie Potts – jasnowłosa pasterka, miłość Chudego;
Sierżant (Sarge), głos: Jarosław Boberek, R.  Lee Ermey– dowódca plastikowych żołnierzy, często pomagają innym zabawkom

Obsada
Andy – właściciel większości zabawek występujących w tym filmie
Sid – chłopiec – kat dla zabawek, mieszka w domu obok Andy’ego, na koszulce nosi wizerunek czaszki. Jego pokój przystrojony jest bardzo mrocznie
Mama – Matka Andy'ego i Molly
Molly – Młodsza siostra Andy'ego. Jest niemowlakiem aż do czasu kiedy rośnie w trzeciej części
Anka – siostra Sida. Jej zabawki często są przez niego "torturowane"

Wersja polska
Wersja polska: STUDIO OPRACOWAŃ FILMÓW W WARSZAWIE
Reżyser: Maria Piotrowska
Dialogi: Elżbieta Łopatniukowa
Autor piosenek: Filip Łobodziński
W polskiej wersji udział wzięli:
Robert Czebotar – Chudy
Tomasz Konieczny – Buzz
Jan Kulczycki – Pan Bulwa / pracownik stacji benzynowej
Krzysztof Krupiński – Cienki
Tomasz Sapryk – Rex / dostawca pizzy
Emilian Kamiński – Hamm
Edyta Jungowska – Bou
Łukasz Wytrębowicz – Andy
Grzegorz Drojewski – ''' Sid
Maria Reif – Pani Davis
Urszula Janowska – Anka
Jarosław Boberek – Sierżant
Piotr Borowiec – Spiker
Grzegorz Kucias – Rekin / ABC / głos w Pizza Planet
Stefan Każuro – Lornetka / Ranny Żołnierz
Tadeusz Borowski – robot/dowództwo z reklamy/komentator sportowy

Piosenki śpiewali: Stanisław Sojka i Leszek Sojka



Linki zewnętrzne
