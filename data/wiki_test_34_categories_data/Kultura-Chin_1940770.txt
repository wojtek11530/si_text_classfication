Świątynia Fahai () – świątynia buddyjska położona na południowym stoku góry Cuiwei, w północno-wschodniej części dzielnicy Shijingshan, około 2 kilometrów od centrum Pekinu.

Budowa świątyni trwała pięć lat i zakończyła się w 1443 roku, za panowania cesarza Zhu Qizhena. Budowę sfinansował Li Tong, cesarski eunuch. Składa się z trzech tarasów. Na pierwszym tarasie znajduje się Pawilon Wejściowy, za drugim Pawilon Czterech Bóstw, zaś za trzecim Wielki Pawilon Buddy, otoczony Pawilonem Mistrzów. 



Świątynia słynie z murali pokrywających ściany pawilonów. Część z nich nie zachowała się do naszych czasów, a zachowane murale zajmują powierzchnię 236,7 m².






