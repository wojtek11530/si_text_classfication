

Heil Hitler (niem. Chwała Hitlerowi), Hitlergruß – powitanie w III Rzeszy.

Początkowo pozdrowienie to dotyczyło tylko towarzyszy partyjnych i nazywane było Hitler-Gruß. 13 lipca 1933 roku w ramach rozszerzania kultu Führera minister spraw wewnętrznych Wilhelm Frick dekretem zobowiązywał do używania go przez całe niemieckie społeczeństwo (Deutscher Gruß czyli pozdrowienie niemieckie). Stało się ono świadectwem „jedności i posłuszeństwa wobec wodza”. Jego użycie wymagane było od tej pory w czasie śpiewania hymnu państwowego Das Lied der Deutschen i partyjnego Horst-Wessel-Lied.



Obecnie grupy neonazistowskie używają liczby '''88''' na oznaczenie tego zwrotu, ponieważ litera h jest w alfabecie na 8 miejscu, a słowo Heil i Hitler rozpoczynają się od h. Alternatywą było Sieg Heil.






