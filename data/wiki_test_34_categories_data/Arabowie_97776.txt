Ahmad Ali Muhammad Kuraj (arab. احمد علي محمد قريع '''') znany też jako Abu Ala (ur. 26 marca 1937 w pobliżu Jerozolimy) – polityk palestyński.

Od października 2003 do grudnia 2005 premier Autonomii Palestyńskiej i minister ds. bezpieczeństwa (zastąpił Mahmuda Abbasa), poprzednio przewodniczący Palestyńskiej Rady Legislacyjnej. W grudniu 2005 zrezygnował ze stanowiska w związku z ubieganiem się o miejsce w parlamencie i został tymczasowo zastąpiony przez Nabila Sza’asa; po dziewięciu dniach (24 grudnia) wycofał się jednak z kandydowania i powrócił na stanowisko premiera.

Ponownie złożył rezygnację 26 stycznia 2006, w związku ze zwycięstwem Hamasu w wyborach parlamentarnych.










