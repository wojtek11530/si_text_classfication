Empatogeny i entaktogeny to nazwy tej samej grupy substancji psychoaktywnych powodujących charakterystyczne dla MDMA efekty emocjonalno-społeczne. Inne substancje zaliczane do tej grupy to MDA, MDEA, MBDB, BDB, AET i 5-MeO-DALT. Czasami słowo empatogeny używane jest do okreslania grupy pochodnych fenyloetyloaminy "MDxx", jednak MDPV jest tylko stymulantem. Empatogeny często mylone są z psychodelikami i stymulantami. 

Termin empatogeny został wymyślony w 1983 przez Ralpha Metznera jako określenie grupy substancji psychoaktywnych indukujących uczucie empatii. 

Spektrum działania empatogenów znacznie różni się od psychedelików jak LSD czy psylocybiny i stymulantów jak amfetaminy czy metamfetaminy. Zgodnie z relacjami użykowników empatogenów, powodują one otwartość emocjonalną oraz uczucie empatii i miłości. 

MDMA jako reprezentatywny empatogen wydaje się mieć bardzo podobne farmakologiczne działanie do metamfetaminy. Obie te substancje powodują zwiększone wydzielanie serotoniny, dopaminy i noradrenaliny w mózgu. Jednak MDMA w znacznie większym stopniu wpływa na gospodarkę serotoninową, co może być przyczyną różnic w działaniu tych substancji. Zauważono też, że połączenie IAP, substancji, która wpływa tylko na poziom serotoniny, z amfetaminą, wpływającą głównie na poziom noradrenaliny, daje efekt bardzo podobny do MDA. 

Bibliografia
Nichols, D.E., Hoffman, A.J., Oberlender, R.A., Jacob P 3rd & Shulgin A.T. Derivatives of 1-(1,3-benzodioxol-5-yl)-2-butanamine: representatives of a novel therapeutic class 1986 J Med Chem 29 2009-15
Nichols, D.E. Differences between the mechanism of action of MDMA, MBDB, and the classic hallucinogens. Identification of a new therapeutic class: entactogens 1986 J Psychoactive Drugs 18 305-13



