Mariana Leka (ur. 27 listopada 1961 w Szkodrze) – albańska śpiewaczka operowa (sopran liryczny). 

Biografia
W latach 1980–1983 studiowała na wydziale wokalnym Instytutu Sztuk w Tiranie, pod kierunkiem Edit Mihali. Po ukończeniu studiów trafiła do chóru, działającego przy Teatrze Opery i Baletu w Tiranie, w którym występowała do 1991. Jako solistka zadebiutowała rolą Wioletty w operze La Traviata Verdiego. W 1991 została solistką TOB. Wkrótce potem wyjechała na studia do Akademii Muzycznej w Mantui, gdzie kształciła swój głos pod kierunkiem K. Ricciarelli.

Występowała głównie w repertuarze operowym i pieśniach lirycznych. Jej koncerty mogła podziwiać m.in. publiczność w Niemczech, Szwajcarii, Bułgarii i Rumunii.

W 1984 otrzymała II nagrodę w konkursie pieśni lirycznej im. Tefty Tashko, w 1999 zdobyła główną nagrodę na I festiwalu albańskich wokalistów operowych. W 2008 ukazała się płyta z utworami A.Peçiego, wydana przez Labor Records, na której Mariana Leka zaśpiewała partie solowe.

Ważniejsze role
1989: La Traviata jako Violetta Valery
1991: Poławiacze pereł jako Leila
1996: Don Giovanni jako Zerlina
1999: Trovatore jako Michaela
1999: Norma jako Norma
2002: Cyganeria jako Mimi

Bibliografia
