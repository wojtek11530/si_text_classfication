gamma Geminorum (γ Gem; Alhena) – trzecia co do jasności gwiazda w gwiazdozbiorze Bliźniąt (wielkość gwiazdowa: 1,93). Odległa od Słońca o ok. 109 lat świetlnych.

Właściwości fizyczne
Gamma Geminorum to gwiazda spektroskopowo podwójna. Jej wielkość absolutna wynosi –0,68m.
Gwiazda ta świeci 160 razy mocniej niż nasza Gwiazda Dzienna.

Główny składnik należy do typu widmowego A0 IV (zob. diagram Hertzsprunga-Russella). Temperatura powierzchni tego podolbrzyma wynosi ok. 9200&nbsp;K. Jego masa jest 2,8 raza większa od masy Słońca, a promień jest ok. 5 razy większy niż promień Słońca.

W historii obserwacji Alhena jest najjaśniejszą gwiazdą, przed którą przeszła planetoida – była to (381) Myrrha w 1991 roku. Obserwacja tranzytu pozwoliła ustalić rozmiary planetoidy oraz określić, że towarzysz Alheny jest prawie 200 razy słabszą gwiazdą ciągu głównego (karłem), należącą do typu widmowego G. Jego masa jest zbliżona do masy Słońca. Krąży on po mocno wydłużonej orbicie w średniej odległości 8,5 au od podolbrzyma, a jeden obieg zajmuje mu 12,6 roku.

Zobacz też
lista najjaśniejszych gwiazd w poszczególnych gwiazdozbiorach
lista gwiazd w gwiazdozbiorze Bliźniąt
najjaśniejsze gwiazdy










