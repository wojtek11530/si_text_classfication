Margo, właśc. Małgorzata Gadzińska-Kobiałko (ur. 25 grudnia 1976 w Opolu) – polska wokalistka, autorka tekstów i kompozytorka, choreograf.

Biografia
1995–2003: Początki
W 1995 roku wystąpiła w koncercie Debiuty na Krajowym Festiwalu Piosenki Polskiej w Opolu. Wraz z pozostałymi debiutantami festiwalu opolskiego oraz Edytą Geppert wyruszyła do Izraela w celu nagrania programu kolędowego Dzisiaj w Betlejem dla TVP 2. Program został wyemitowany w święta Bożego Narodzenia 1995 roku. W tym czasie w sprzedaży ukazał się również album z kolędami oraz DVD z teledyskami debiutantów nagranych na Ziemi Świętej.

Kariera muzyczna
2003–2006: Da Luxe, współpraca z Warrenem G
W 2003 roku wokalistka otrzymała Grand Prix VI Międzynarodowego Festiwalu Piosenki Greckiej w Zgorzelcu. Od 2003 do 2006 roku związana była z zespołem Da Luxe, w którym występowała pod pseudonimem Gosia Da Luxe. Wraz z grupą wydała m.in. single „I Gotta Do” oraz „Groove Me”, który trafił do pierwszej dziesiątki europejskiej listy przebojów MTV w 20 krajach. W 2005 roku zespół wydał swój debiutancki album pt. Love & Hate.

W tym samym roku Margo wystąpiła gościnnie z raperem Warrenem G, z którym nagrała utwór „Hypnotizing Me”. Singel przez blisko pół roku gościł na TOP Liście Radia Eska, playliście Radiostacji oraz wielu lokalnych rozgłośni. Był także pierwszym utworem, który można było kupić mobilnie za pomocą telefonu komórkowego na antenie Radia Eska.

Rok później wokalistka zaśpiewała podczas jednej z trzech gali finałowych Miss World – Miss World Talent Show, stając się pierwszą polską artystką, która tego dokonała. W tym samym roku była gościem specjalnym festiwalu sopockiego, organizowanego przez TVN oraz wystąpiła na festiwalu TOPtrendy telewizji Polsat.

Od 2007: Dlatego walcz, Piosenka dla Europy
W 2007 roku Margo napisała i nagrała swój pierwszy solowy utwór w języku polskim – „Hipnotyzuj mnie”. Singel trafił na pierwsze miejsce POPListy RMF FM. Jesienią premierę miał debiutancki album studyjny wokalistki pt. Dlatego walcz, promowany przez singel o tym samym tytule, z którym rok później wystartowała w finale polskich eliminacji do 53. Konkursu Piosenki Eurowizji – Piosenka dla Europy 2008''. Propozycja była jedyną piosenką wśród dwunastu utworów zaśpiewaną w języku polskim, zajęła ostatecznie siódme miejsce. W tym samym roku reprezentowała Polskę na wystawie Expo 2008 w Saragossie.

2014 rok
Margo nagrała dwa nowe autorskie utwory zwiastujące drugi solowy album wokalistki.

Kariera taneczna
Margo od wielu lat zajmuje się również choreografią taneczną. Artystka ma za sobą współpracę z wieloma polskimi i zagranicznymi gwiazdami, m.in. Right Said Fred, Arashem, Modern Talking, Ann Winsborn, In-Grid, Bérénice, Groove Coverage czy Safri Duo. Efekty jej choreografii można było oglądać m.in. w pięciu edycjach reality show Bar, w programie muzycznym Stratosfera, na koncertach Sopot na Molo, Hity Na Czasie, na Międzynarodowym Festiwalu Piosenki i Kultury Romów oraz Festiwalu Piosenki Rosyjskiej.

Dyskografia
Albumy studyjne


Single




Linki zewnętrzne
