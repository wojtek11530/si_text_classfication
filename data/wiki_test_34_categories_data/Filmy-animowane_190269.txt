 – manga z gatunku shōjo autorstwa Miwy Uedy. Komiks ukazuje się w Japonii od października 1997 na łamach magazynu Bessatsu Friend. Poza pierwszą serią, zatytułowaną "Brzoskwinia", ukazały się również kontynuacje: "Change of Heart" oraz "Sae's Story".

Bohaterowie
Momo Adachi – nieśmiała piętnastolatka, z wyglądu łatwa dziewczyna, posiadająca kompleksy na punkcie swojej szybko opalającej się skóry.
Sae Kashiwagi – pseudo-przyjaciółka Momo-chan, pozornie śliczna i niewinna, w rzeczywistości niebezpieczna intrygantka.
Kazuya Tojigamori – obiekt westchnień Momo, stroni od dziewczyn.
Kairi Okayasu – najpopularniejszy chłopak w szkole, największy podrywacz na pierwszym roku i jednocześnie najwierniejszy przyjaciel Momo.
Goro Oji (Jigoro)''' – zakochany w Sae top model.

w kolejnych sagach również:
Ryo Okayasu – starszy brat Kairi, na pozór wrażliwy, czuły mężczyzna marzeń wielu kobiet, równie podstępny, co Sae.
Misao Aki – pielęgniarka w szkole Momo, niegdyś korepetytorka Kairi. Zakochana w Ryo, nieświadoma jego prawdziwej osobowości.
Kanji Saruwatari – przyjaciel Sae z dzieciństwa. Jako jedyny zna historię Sae.

Opis fabuły
Manga opowiada historię piętnastoletniej Momo Adachi, uczennicy pierwszej klasy liceum, od lat kochającej się w koledze - Tojim (Kazuya Tojigamori) Momo ma kłopoty z powodu swojego wyglądu - farbowana blondynka, ciemna cera, lekko skośne oczy - często jest brana za łatwą dziewczynę. Jest nieśmiała i zamknięta w sobie, wygląda na to, że nie ma powodzenia u chłopaków, dlatego swoje uczucie do Tojiego skrywa głęboko w sercu. W szkole też nie ma zbyt wielu przyjaciół, na dobrą sprawę zadaje się tylko z Sae Kashiwagi - ładną, szczupłą i rozchwytywaną przez chłopaków dziewczyną, która na pierwszy rzut oka wygląda na bardzo sympatyczną i godną zaufania, w rzeczywistości jest jednak zazdrosną intrygantką, która udaje przyjaciółkę, a tak naprawdę robi wszystko, by zniszczyć innym życie. Pewnego dnia Momo poznaje Kairi Okayasu - najpopularniejszego chłopaka z pierwszego roku. Sae widząc zainteresowanie, jakim Kairi darzy Momo, próbuje zwrócić na siebie jego uwagę. Bezskutecznie jednak - Okayasu okazuje się być zakochany w Momo! Od tej pory staje się najwierniejszym przyjacielem tytułowej Brzoskwini, choć ta z początku odrzuca jego towarzystwo. Chcąc pozbyć się natręta, wyjawia mu swój największy sekret - miłość do Tojiego. Dziwnym trafem, tuż obok znajduje się sam zainteresowany wraz z Sae. Toji jest bardzo zaskoczony, jednak odważa się prosić Momo o chodzenie. Zdawałoby się, że od tego momentu sprawy wreszcie potoczą się tak, jak trzeba - i tak, jak życzyłaby to sobie główna bohaterka. Jednak zawistna Sae knuje już misterną intrygę, by rozbić związek Momo i Tojiego.

Change of Heart
Pierwsza seria kończy się ostatecznym zerwaniem Momo i Tojiego, które Sae wymusza szantażem. W kolejnej sadze, zatytuowanej Change of Heart (Odmiana Serca), główna bohaterka zaczyna spotykać się ze swoim wielbicielem i przyjacielem zarazem - Kairim. Sae, dla której Kairi to naturalny wróg, postanawia przestać znęcać się nad Momo i w komiksie pojawia się już rzadziej. Niestety, pojawia się inny problem - okazuje się bowiem, iż Okayasu owszem, kocha Adachi, jednak wciąż zakochany jest w Misao, szkolnej pielęgniarce, niegdyś jego korepetytorce. Momo nie umie pogodzić się z faktem, że nie jest jedyną, którą Kairi darzy takim uczuciem. W międzyczasie swoją pierwszą nieszczęśliwą miłość przeżywa Sae. Zakochuje się w starszym bracie Kairi - Ryo, osobniku obdarzonym niesamowitą charyzmą i umiejętnością dopasowania się do najskrytszych marzeń kobiet, jednocześnie będącym postacią równie zakłamaną, dwulicową i przebiegłą, co sama Sae. Dodatkowo okazuje się być zamieszany w ciemne interesy, jest jednym z głównych menedżerów firmy funkcjonującej na zasadzie piramidy finansowej. Próbuje wykorzystać uczucie Sae dla zysków swojej firmy, wielokrotnie oszukuje ją i wykorzystuje.

Historia Sae
Sae's Story (Historia Sae) rozpoczyna się w momencie, kiedy Kairi i Momo idą na uniwersytet, tymczasem Sae nie zdaje ostatniej klasy w liceum z powodu opuszczonych godzin lekcyjnych. Nasza bohaterka nie może się z tym pogodzić, postanawia więc udawać studentkę - regularnie przychodzi do kampusu, bierze udział w sesji zdjęciowej do studenckiego magazynu, zaczyna umawiać się ze studentami. Jednocześnie ma nadzieję wreszcie poznać mężczyznę, który pokocha ją taką, jaka jest. W tym samym czasie po wielu latach mieszkania w Malezji, do miasta wraca Kanji Saruwatari, zwany również Saru albo chłopcem-małpą, przyjaciel Sae z czasów dzieciństwa. Saru wciąż pamięta swoją małą przyjaciółkę - wówczas nieśmiałą, spokojną i słabą astmatyczkę i wierzy, że uda mu się przekonać ją, że nie musi udawać nikogo innego, bo najlepsza jest właśnie taka, jaka jest.
Spis odcinków


Linki zewnętrzne
