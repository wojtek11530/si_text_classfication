 – anime wydane w 2003 roku przez studio BONES i Bandai Visual. Niedługo potem rozpoczęto wydawanie mangi, która z początku bazowała na serii, jednak potem zupełnie odbiegła od fabuły znanej z anime.

Informacje o serii
Reżyser: Morikawa Atsushi; Okamura Tensai
Producent: Bandai Entertainment
Scenariusz: Nobumoto Keiko
Muzyka: Kanno Yoko
Studio: Bandai Visual; Bones
Design: Aramaki Shinji; Kawamoto Toshihiro; Okada Tomoaki; Takeba Shingo
Tłumaczenie na język angielski: Agnieszka Frankowska; Julka Kacperczyk; Olimpia Gołota

Wprowadzenie do fabuły
Ponura rzeczywistość 200 lat po bliżej nieokreślonej katastrofie. Ludzie wiodą podłe życie w nielicznych miastach. Próżno tutaj szukać dzikich zwierząt – lasy są spalone, a one same zdziesiątkowane. Panuje skrajny klimat – od upalnych pustynnych piasków, po mroźne śnieżne lodowce. W tej szarej rzeczywistości wiele dawnych wspomnień zostało uznanych za legendy podsycane przeczuciem o zbliżającym się końcu świata. Jedna z tych legend jest opisana w zakazanej Księżycowej Księdze. Mówi, że gdy nadejdzie koniec świata, otworzą się bramy Raju, jednak tylko wilki będą wiedziały gdzie on się znajduje.

W takich realiach osadzona jest historia Wolf's Rain. Biały wilk – Kiba – dochodzi do miasta. Wilcza duma nie pozwala mu na zniżanie się do poziomu ludzi i przybierania ich postaci, więc kroczy zuchwale przez miasto, rzucając się w oczy. Natrafia na Quenta i jego suczkę Blue, zostaje postrzelony i zabrany do głównego laboratorium w mieście. Tam spotyka wilka Hige, któremu udaje się go nakłonić do zmiany postaci. Razem uciekają z laboratorium, napotykając po drodze arystokratę Darcię z Córką Kwiatu. Potem przypadkiem spotykają nieporadnego, młodego wilka Toboe, który postanawia przyłączyć się do nich. Na koniec odnajdują szarego wilka Tsume, z którym Kiba miał wcześniej utarczkę. Po ostrej i krótkiej wymianie zdań, wszyscy razem uciekają pod gradem ludzkich kul z miasta i wyruszają w podróż do Raju.

Z losami wilków oraz Córki Kwiatu splatają się losy także innych bohaterów. Poznajemy Cher Degre i jej byłego męża inspektora Hubba Lebowskiego. Ona ma obsesję na punkcie Chezy, on nie wierzy w wilki. Kiedyś byli szczęśliwym małżeństwem, jednak praca naukowa całkowicie pochłonęła Cher, co doprowadziło do rozwodu. Wydawałoby się, że osoby o tak różnych osobowościach nie mogą już być razem. Kiba i reszta niejednokrotnie spotykają podczas swojej wędrówki Quenta Yaidena ze swoją suczką Blue, który obrał sobie za życiowy cel wybicie wilków co do sztuki, w ramach zemsty za śmierć swojej rodziny ( żony i córki Ruth).

Bohaterowie
Kiba (Kieł) – biały wilk o złotych oczach. Czasem zdarza mu się działać zbyt pochopnie, ponieważ najpierw słucha serca, a potem rozumu. Gdy był mały, las, w którym się urodził spłonął, a wraz z nim wszyscy jego krewni. Zostaje znaleziony i wychowany przez szamana. Na początku wilcza duma nie pozwala mu na przybieranie ludzkiej postaci, lecz później zdaje sobie sprawę z tego, że jest to niezbędne, by przeżyć. To on został wybrany do odnalezienia Chezy i otworzenia bram Raju. Bardzo troszczył się o Chezę.
Hige (Wąs) – bury, puszysty wilk z obrożą z wygrawerowanym "X". Ma ją, ponieważ sprzedał się dla Jagary. Po spotkaniu Kiby postanawia udać się z nim do Raju, lecz nie okazuje takiego zapału. Ma najlepszy zmysł węchu ze wszystkich wilków w grupie. Wie, jak najlepiej funkcjonować w społeczeństwie ludzkim. Obroża, którą nosi w rzeczywistości jest  nadajnikiem, który pozwala mu wędrować przez miasto i jest zawsze pod nadzorem. Sprawia wrażenie kobieciarza. Podoba mu się Blue. Ginie wraz z Blue.Został dobity przez Tsume.
Tsume (Pazur) – szary wilk. Nie okazuje swoich uczuć i udaje że wszystko jest mu obojętne. Na początku nie wierzył w istnienie Raju. Początkowo mieszkał w Freeze City, gdzie prowadził życie ludzkiego złodzieja. Później przyłącza się do niego Toboe, który także mieszkał w tym mieście, choć Tsume twierdził, że nie potrzebuje przyjaciół. Jest pewny siebie, a czasem arogancki, trzyma się z dala od swoich sojuszników. Często kłóci się z Kibą. Wywodzi się ze stada, które zostało zdziesiątkowane przez wojska Jagary, polujące na wilki, jedynie Tsume udało się uciec, lecz po tym wydarzeniu pozostała mu wielka blizna na piersi w kształcie litery X. Spośród wszystkich najbliżej trzyma się go Toboe, którego nazywa "dzieciakiem". Gdy młody wilk został zabity przez Quenta, Tsume płacze nad jego ciałem. Został zabity przez Darcię.
Toboe (Wyjący, Krzyczący) – rudy młody wilk z bransoletą na przedniej prawej łapie. Mieszkał ze starą kobietą, która się nim opiekowała. Przypadkowo doprowadził do jej śmierci w trakcie zabawy. To właśnie od niej dostał bransoletę. Po jej śmierci przyłącza się do Kiby, aby szukać Raju. Toboe jest bardzo przyjazny w stosunku do ludzi i walczy tylko gdy jest to konieczne i aby chronić przyjaciół. Został nieumyślnie zastrzelony przez Quenta Yaidena, gdy próbował bronić go przed Darcią. 
Cheza – dziewczyna zrodzona z Księżycowego Kwiatu. Jest potrzebna wilkom do otworzenia bram Raju. Potrafi wprawiać wilki w kojący sen poprzez swój śpiew lub dotyk. Ma czerwone oczy z różowymi tęczówkami. Poświęciła swe życie, by ocalić ginącą planetę.
Blue (Niebieska) – gdy była szczenięciem została znaleziona i przygarnięta przez córkę Quenta - Ruth. Po śmierci żony i córki Quenta towarzyszy mu w wędrówce. W tym czasie nie zdaje sobie sprawy, że ma w sobie wilczą krew, żyje jak normalny pies, tropi wilki dla Quenta. Chodzi w metalowej obroży z kolcami, prowadzana jest na smyczy. Gdy odkryła, że oprócz psiej krwi ma w sobie krew wilczą, opuszcza Quenta. Po spotkaniu z Chezą budzi się w niej ta dotychczas uśpiona wilcza natura. Jest wyjątkowo bliska dla Hige. Dla przyjaciół jest oddaną towarzyszką, dla wrogów zaś jest nieustępliwa, ma ostry temperament, pragnie akceptacji i szuka swojego miejsca w świecie. Zostaje zagryziona przez Darcię, ginąc wraz z Hige. 
Quent Yaiden – szeryf z Curious nienawidzący wilków, ponieważ uważa, że wilki zabiły jego rodzinę. Ginie postrzelony przez Darcię.
Cher Degre – doktor badająca Chezę na zlecenie lorda Oakuma. Ginie z powodu rozległych obrażeń powstałych po upadku z wysoko położonej lodowej półki, która nie wytrzymała ciężaru pojazdu i oberwała się.
Hubb Lebowski – były mąż Cher, jest inspektorem i ma uczulenie na sierść. Popełnił samobójstwo, rzucając się z kamiennej półki na której wisiał, gdyż stwierdził, że nie jest w stanie dojść do Raju.
Darcia III – główny zły charakter. Jest on artystokratą, jego rodzina została przeklęta, ponieważ Darcia I zginął w Raju. Darcia nie urodził się jako człowiek, lecz jako wilk i nauczył się zmieniać w człowieka. Jako wilk jest ciemnofioletowy, prawe oko ma niebieskie, a lewe złote. Zabił wiele wilków, aby odnaleźć bramy Raju. Zginął otruty trucizną Chezy.
Hamona – była miłością Darcii. Hamona nie potrafiła zmieniać sie w wilka. Zmarła na Rajską Chorobę, która zabierała kawałek po kawałku jej duszę.
Jaguara – siostra Hamony rezydująca w Wiecznym Mieście; jest zakochana w Darcii. Jagara próbowała za pomocą Chezy otworzyć Raj dla arystokratów, lecz próba ta zakończyła się niepowodzeniem, a ona sama została zabita przez Darcię.
Orkham – lord, który wykradł Chezę i zlecił nad nią badania.
W anime występuje też wiele innych postaci.

Bibliografia
Linki zewnętrzne
