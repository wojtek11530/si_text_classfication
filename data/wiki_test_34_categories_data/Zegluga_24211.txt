Oliver Hazard Perry – typ amerykańskich fregat rakietowych, które zaczęły wchodzić na uzbrojenie US Navy w 1977, nazwana na cześć komandora marynarki wojennej Stanów Zjednoczonych Olivera Perry'ego. Okręty tego typu pełnić miały rolę przede wszystkim jednostek zwalczania okrętów podwodnych, z pewnymi ograniczonymi możliwościami w zakresie obrony przeciwlotniczej oraz walki przeciwokrętowej. Okręty typu Oliver Hazard Perry stanowiły trzeci najliczniej zbudowany typ okrętów nawodnych po zakończeniu drugiej wojny światowej, spośród wszystkich głównych klas okrętów na świecie. W liczbie wyprodukowanych jednostek wyprzedzają je tylko radzieckie niszczyciele typu Skoryj oraz amerykańskie niszczyciele typu Arleigh Burke.

Historia
Stępkę pod pierwszy okręt typu Oliver Hazard Perry USS "Oliver Hazard Perry" położono 12 czerwca 1975 w stoczni Bath Iron Works. Wodowanie tego okrętu nastąpiło 25 września 1976, a wejście do służby 17 grudnia 1977. Łącznie dla US Navy zbudowano 50 okrętów tego typu. Zmodernizowane okręty tego typu były produkowane na podstawie licencji w Australii, Hiszpanii i Tajwanie.

Wszystkie budowane poza USA okręty miały wydłużony kadłub (138m zamiast 135.5m), natomiast fregaty US Navy zbudowano jako wersje krótkie, ale 28 z nich przebudowano do wersji z dłuższym lądowiskiem umożliwiającym operowanie z nich śmigłowców SH-60 Seahawk zamiast wcześniej przez nie przenoszonych SH-2G Super Seasprite, które pozostają w służbie na krótkich okrętach Polski i Egiptu. Tureckie fregaty przemianowane na typ G zostały po modernizacji wyposażone w kanadyjski system ASIST, który umożliwia operowanie z ich krótkich pokładów smigłowców SH-60.

W 2003 z amerykańskich okrętów wymontowano wyrzutnie rakiet, znacznie obniżając ich wartość bojową. Jako że okręty tej klasy w US Navy nie przenoszą już jakichkolwiek rakiet, ich klasyfikacja jako fregaty rakietowe w chwili obecnej nie jest precyzyjna.

Polskie okręty typu Oliver Hazard Perry: ORP "Gen. K. Pułaski" (272), ORP "Gen. T. Kościuszko" (273).

Aktualni użytkownicy
(typ Adelaide) – cztery zmodernizowane okręty w służbie, dwa wycofane w 2005 i 2006 zatopiono.
– dawny USS "Jack Williams" w służbie od 1996 roku jako RBNS "Sabha".
(typ Santa Maria) – sześć zbudowanych lokalnie okrętów w służbie.
– cztery ex-amerykańskie fregaty w służbie.
– Dawny USS "McInerney" w służbie od 2010 roku jako PNS "Alamgir", możliwe pozyskanie kolejnych.
– dwie jednostki ex-amerykańskie: ORP "Gen. K. Pułaski" (od 2000 r.), ORP "Gen. T. Kościuszko" (od 2002 r.).
(typ Cheng Kung) – osiem zbudowanych lokalnie fregat w służbie. Możliwy zakup dwóch kolejnych jednostek ex-amerykańskich.
(typ G) – osiem ex-amerykańskich  zmodernizowanych fregat pozostaje w służbie.
(typ FFG-7) – w służbie pozostaje 19 z 51 zbudowanych okrętów.

Linki zewnętrzne
