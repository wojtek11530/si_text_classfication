

Latarnia czarnoksięska, latarnia magiczna, z łac. również laterna magica – najprostszy aparat projekcyjny rzutujący obraz ze szklanych przeźroczy. Składał się on z soczewki (często tylko samego szkła z namalowanym obrazem) oraz źródła światła.

Za jego wynalazcę uznaje się jezuitę Athanasiusa Kirchera, który opisał ją w książce Ars Magna Lucis et Umbrae (Wielka sztuka światła i cienia) z 1671 roku. Miał ją skonstruować około roku 1645, udoskonalając wynalazek Giambattista della Porta z końca XVI wieku.

Latarnia czarnoksięska została udoskonalona przez E. G. Robertsona, który do urządzenia dodał mechanizm regulacji ostrości. Samo urządzenie zostało opatentowane w USA w 1870 roku przez Henry'go R. Heyla z Filadelfii.

Aparat ten można uznać za prototyp:
diaskopu
episkopu
epidiaskopu
powiększalnika
projektora filmowego

Inne znaczenia
Latarnia czarnoksięska to także tytuł książek:
Adolfa A. von Crenzina z lat 1826-1827,
Józefa I. Kraszewskiego z lat 1843-1844 – satyryczna, XIX-wieczna powieść społeczno-obyczajowa,
Aleksandra Jackiewicza z 1956 r. będącej zbiorem pochwalnych esejów na temat filmu socrealistycznego.
Pod tytułem Laterna magica ukazała się także autobiografia Ingmara Bergmana (1991).

Zobacz też
camera obscura
fantasmagoria (spektakl)

Linki zewnętrzne
(ang.)
