Julija Leżniewa, ros. Юлия Михайловна Лежнева (ur. 15 grudnia 1989 w Jużnosachalińsku) – rosyjska sopranistka (mezzosopranistka koloraturowa).

Urodziła się w Jużnosachalińsku na Sachalinie w rodzinie geofizyków. Kształcenie muzyczne rozpoczęła w wieku 5 lat. Ukończyła w 2004 szkołę muzyczną im. Gretchaninova, a następnie w 2008 Konserwatorium Moskiewskie (w klasie śpiewu i fortepianu). We wrześniu 2008 rozpoczęła studia w Cardiff International Academy of Voice pod kierownictwem Dennisa O'Neilla. W Cardiff uczestniczyła w zajęciach z udziałem Richarda Bonynge'a, Carlo Rizziego, Johna Fishera, Kiri Te Kanawy, Ileany Cotrubas i Rebecci Evans. Pobierała także nauki u Eleny Obraztsovej w 2007 w Petersburgu, Alberto Zeddy w 2008 w Accademia Rossiniana w Pesaro oraz w 2009 u Thomasa Quasthoffa podczas Verbier Festival.

W wieku 12. lat zaczęła brać udział w konkursach muzycznych. Otrzymała m.in. pierwsze nagrody na The First Elena Obratzsova International Competition of Young Vocalists w 2006 oraz na The Sixth Elena Obratzsova International Competition of Young Opera Singers w 2007, gdzie zdobyła również nagrodę publiczności. W 2008 otrzymała rosyjską nagrodę Triumf za wkład w kulturę i sztukę. W sierpniu 2009 została najmłodszą w historii zwyciężczynią Mirjam Helin International Singing Competition.

Debiutowała w Requiem Mozarta u boku Moscow Virtuosi pod kierownictwem Vladimira Minina. Koncertowała również m.in. w Petersburgu i Moskwie, Japonii, Słowacji, we Włoszech (podczas Rossini Opera Festival w 2008 w Pesaro) a także w Hiszpanii w Santiago de Compostela (msza h-moll Bacha w towarzystwie Les Musiciens du Louvre Grenoble pod batutą Marca Minkowskiego). W Polsce wystąpiła 9 stycznia 2010 w Warszawie w Studio Koncertowym Polskiego Radia im. Witolda Lutosławskiego w repertuarze Rossiniego. Wzięła także udział w koncercie na krakowskim Rynku poświęconym ofiarom katastrofy polskiego samolotu rządowego w Smoleńsku. 19 maja 2010 w ramach cyklu Opera Rara wystąpiła w teatrze im. Juliusza Słowackiego w Krakowie w przedstawieniu opery Vivaldiego Ottone in villa (u boku Il Giardino Armonico pod kierownictwem Giovanniego Antoniniego).

Dyskografia
2008 – Bach: B minor Mass; Marc Minkowski / Les Musiciens du Louvre Grenoble / Lucy Crowe / Joanne Lunn / Julia Lezhneva / Blandine Staskiewicz / Nathalie Stutzmann / Terry Wey / Colin Balzer, Markus Brutscher / Christian Immler, Luca Tittoto; Naïve V 5145
Rossini, Rossini Arias Label: Naïve Records
Vivaldi, "Ottone in villa" – Verónica Cangemi, Sonia Prina, Julia Lezhneva, Topi Lehtipuu, Roberta Invernizzi; Il Giardino Armonico, Giovanni Antonini (conductor). Label: Naïve Records RV729
Haendel, "Alessandro". Label: Decca
Vivaldi, "L'Oracolo in Messenia". Label: Virgin Classics 
Alleluia (Mozart, Vivaldi, Haendel, Porpora). Label: Decca


Linki zewnętrzne
