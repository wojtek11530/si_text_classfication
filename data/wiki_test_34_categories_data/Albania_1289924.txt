Gunie rzucone na druty (tyt. oryg. Gunat mbi tela, inny tytuł Gunat përmbi tela) – albański film fabularny z roku 1977 w reżyserii Muharrema Fejzo.

Opis fabuły
Akcja filmu rozgrywa się w roku 1920, w czasie powstania albańskiego, skierowanego przeciwko wojskom włoskim okupującym Vlorę. Tytuł filmu pochodzi od specyficznej taktyki, zastosowanej w walce przez albańskich powstańców. Aby przedostać się przez otaczające włoski garnizon zasieki z drutu kolczastego Albańczycy zastosowali gunie i dzięki nim sforsowali przeszkodę. W tym samym czasie Hodo skupia na sobie ogień nieprzyjaciela.

Obsada
Thimi Filipi jako kapedan
Luftar Pajo jako Velo
Sulejman Pitarka jako generał
Fatos Sela jako Hodo
Stavri Shkurti jako nauczyciel
Jani Riza jako wujek Selo
Liza Laska jako matka Belula
Serafin Fanko jako Heliot
Zehrudin Dokle jako Zef
Rajmonda Bulku jako Fatua
Lulëzim Jonuzi jako Belul
Zija Grapshi
Adem Gjyzeli
Muhamet Sherri

Bibliografia
Linki zewnętrzne
