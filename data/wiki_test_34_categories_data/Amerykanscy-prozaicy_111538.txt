
Raymond Douglas Bradbury (ur. 22 sierpnia 1920 w Waukegan, zm. 5 czerwca 2012 w Los Angeles) – amerykański pisarz, należący do czołówki światowych twórców fantastyki. Używał pseudonimów: Edward Banks, William Elliot, D. R. Banat, Leonard Douglas, Leonard Spaulding. Publikował pod nimi głównie w pismach głównego nurtu.

Biografia
Urodził się w Waukegan w stanie Illinois w USA. Jego rodzina przenosiła się kilka razy, by osiąść w 1934 roku w Los Angeles w Kalifornii. Jego dziadek i pradziadek byli wydawcami gazet, więc nic dziwnego w tym, że Bradbury jako dziecko wiele czytał i pisał. Ukończył liceum w Los Angeles, ale z powodów finansowych nie mógł pozwolić sobie na studia. By mieć za co żyć, sprzedawał gazety. Uczył się sam w bibliotece. Pod wpływem bohaterów science fiction takich jak Flash Gordon czy Buck Rogers, Bradbury zaczął publikować opowiadania fantastyczne. W 1939 roku zaczął wydawać swój fanzin "Futuria Fantasia". W 1941 roku wspólnie z Henrym Hasse napisał swoje pierwsze opowiadanie "Pendulum". Opublikował je w piśmie "Super Science Stories". Pierwsza książka (zbiór opowiadań napisanych w latach 1943-1947) Dark Carnival, została wydana w 1947. Większość tych opowiadań ukazała się wcześniej, głównie w magazynie "Weird Tales". Drugi zbiór opowiadań, Październikowa kraina, został wydany w 1955 roku. Znajdowały się w nim tylko cztery nowe utwory. Resztę stanowiły przerobione teksty z Dark Carnival. W 1950 roku Bradbury wydał zbiór Kroniki marsjańskie, który przyniósł mu sławę i uznanie krytyki. Kroniki marsjańskie to zbiór luźno ze sobą powiązanych opowiastek, w specyficzny, oniryczny sposób opowiadających o historii kolonizacji Marsa. W roku 1951 opublikował zbiór Człowiek ilustrowany.

Kilka jego opowiadań zostało adaptowane na komiksy przez EC Comics. W 1979 roku na podstawie Kronik marsjańskich stworzono miniserial, w którym występował Rock Hudson. Kilka jego powieści zostało przeniesionych na duży ekran. Jedną z najbardziej znanych jest filmowa adaptacja książki ''451 stopni Fahrenheita w reżyserii François Truffauta z 1966 roku.

Zmarł 5 czerwca 2012 roku w Los Angeles

Bibliografia
Powieści
1953 ''451 stopni Fahrenheita (Fahrenheit 451'')
1957 Słoneczne wino (Dandelion Wine)
1962 Jakiś potwór tu nadchodzi (Something Wicked this Way Comes)
1965 Autumn People
1972 The Halloween Tree
1985 Death Is a Lonely Business
1990 A Graveyard for Lunatics
1992 Green Shadows, White Whale
1998 Ahmed and the Oblivion Machines: A Fable
1999 From the Dust Returned
2002 Let's All Kill Constance
2006 Farewell Summer

Zbiory opowiadań (wybór)
1947 Dark Carnival
1950 Kroniki marsjańskie (The Martian Chronicles)
1951 Człowiek ilustrowany (The Illustrated Man)
1953 The Golden Apples of the Sun
1955 Październikowa kraina (The October Country)
1959 A Medicine for Melancholy
1960 R is for Rocket
1966 K jak kosmos (S is for Space)
1969 I Sing The Body Electric!''
1988 The Toynbee Convector
1998 Driving Blind
2002 One More for the Road

Inne
1985 The Art of Playboy
1989 Zen in the Art of Writing
1990 Folon's Folons
1991 Yestermorrow: Obvious Answers to Impossible Futures
2000 Rod Steiger: Memoirs of a Friendship
2001 Imagining Space: Achievements, Predictions, Possibilities: 1950-2050'' (razem z Rogerem D. Launiusem)
2001 ''60 Greatest Science Fiction Shows Selected By Ray Bradbury
2004 Conversations with Ray Bradbury (razem z Stevenem L. Aggelisem)
2005 Bradbury Speaks: Too Soon from the Cave, Too Far from the Stars
2006 Match to Flame: The Fictional Paths to Fahrenheit 451''
2010 Listen to the Echoes (razem z Samem Wellerem)

Wyróżnienia i nagrody
Na cześć pisarza jedna z planetoid została nazwana (9766) Bradbury. Z kolei krater na Księżycu otrzymał nazwę "Krater Dandelion" od tytułu powieści Dandelion Wine.

Otrzymał Nagrodę World Fantasy Award i Nagrodę Stokera, obydwie za całokształt twórczości. W 1989 roku został uhonorowany, również za całokształt twórczości, nagrodą Grand Master.

Otrzymał również nagrody SF Hall of Fame Living Inductee, oraz Pierwszą Nagrodę Fandomu.

W 2004 został odznaczony Narodowym Medalem Sztuki, a w 2007 Orderem Sztuki i Literatury.


Linki zewnętrzne
