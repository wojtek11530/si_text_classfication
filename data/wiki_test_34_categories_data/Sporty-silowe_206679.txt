Krzysztof Siemion (ur. 1 lutego 1966 w Ratoszynie (województwo Lubelskie)) - sztangista polski, medalista olimpijski.

Srebrny medalista igrzysk olimpijskich w Barcelonie w 1992. Osiągnął wynik 370 kg (165 kg + 205 kg). Wyprzedził go reprezentant Grecji Pyrros Dimas który miał ten sam wynik, tę samą wagę ciała lecz złoto przyznano Dimasowi, gdyż uwzględniono kolejność bojów wykonywanych w podrzucie . Na olimpiadzie wystąpił jeszcze dwukrotnie: w 1988 w Seulu zajmując 5 miejsce (357,5 kg - 162,5 kg + 195 kg), oraz w 2000 w Sydney, gdzie zajął miejsce tuż za podium (380 kg - 167,5 kg + 212,5 kg). 

W 1997 w mistrzostwach świata wywalczył brązowy medal. Był także dwukrotnie wicemistrzem Europy (1992, 1993) oraz brązowym medalistą kontynentu w 1990.

Mistrz Polski w latach 1989, 1990 i 1993. 

Wszystkie medale zdobył w wadze półciężkiej - 82,5 i 85 kg.

Był zawodnikiem Odry Opole i Budowlanych Opole.

Link zewnętrzny
