
Świątynia Tianning () – świątynia buddyjska, znajdująca się w mieście Changzhou w prowincji Jiangsu we wschodnich Chinach. Znajduje się w niej najwyższa na świecie pagoda.

Świątynię wzniesiono w połowie VII wieku, za panowania dynastii Tang. W ciągu wieków kilkukrotnie przebudowywana i remontowana, ostatnie wielkie prace renowacyjne przeprowadzono w 1990. Jest jedną z największych na świecie świątyń tradycji chan.

Największą atrakcją świątyni jest najwyższa na świecie pagoda. Zbudowana w latach 2002-2007, jest wyższa od Wielkiej Piramidy w Gizie. Mierząca 153,79 m wysokości 13-piętrowa budowla wznosi się na zajmującej 27000 m² podstawie. Wykonano ją z drewna importowanego z Birmy i Nowej Gwinei, zaś jej szczyt pokryto 75 tonami mosiądzu i złota. Na 13 piętrze zawieszono olbrzymi brązowy dzwon o wadze 30&nbsp;000 kg, słyszalny z odległości 5 kilometrów. Koszt budowy pagody wyniósł 300 milionów yuanów.


Plik:Tianning temple.jpg|Wejście do świątyni, w tle pagoda
Plik:20090919 Changzhou Tianning Temple 5261.jpg|Widok na świątynię ze szczytu pagody
Plik:20090919 Changzhou Tianning Temple Pagoda 5223.jpg|Widok na pagodę od podnóża
Plik:20090919 Changzhou Tianning Temple 5326.jpg|Wnętrze świątyni










