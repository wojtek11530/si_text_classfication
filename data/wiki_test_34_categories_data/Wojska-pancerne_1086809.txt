'''82 Samodzielna Kompania Czołgów Rozpoznawczych - pancerny pododdział rozpoznawczy Wojska Polskiego okresu II RP.
 
Sformowana w mobilizacji „niebieskiej” w sierpniu 1939 przez 8 Batalion Pancerny z Bydgoszczy z przeznaczeniem dla 26 Dywizji Piechoty.

Na wyposażeniu posiadała 13 czołgów rozpoznawczych TK-3.

Działania bojowe

W nocy z 31 sierpnia na 1 września  kompania patrolowała rejon przygraniczny pod Chodzieżą, a 1 września przeszła do Grabarzewa na wschód od Gołańczy i ochraniała dowództwo 26 DP.

2 września pododdział rozpoznawał rejon wsi Margonin i walczył z Niemcami, którzy przeprawili się przez Noteć w rejonie Szamocina. Nieprzyjaciela wyparto za rzekę.

3 września kompania pozostawała w Panigrodziu, osłaniając wycofywanie się oddziałów 26 DP w rejon Żnin — Szubin. Następnego dnia od rana prowadziła rozpoznanie w kierunku Chodzieży. Po południu pod  Gołańczą  czołgiści stoczyli walkę z niemiecką kompanią zmotoryzowaną wspartą artylerią przeciwpancerną. Po zmroku wycofali się w rejon Jezior Żnińskich do Biskupina.

5 września oddziały 26 DP zajęły rubież Noteci. Kompania stanowiła odwód,  ześrodkowała się w Lubostroniu pod Barcinem i dokonywała napraw oraz konserwacji sprzętu.

6 września pododdział prowadził  rozpoznanie na kierunku  Żnina, a wieczorem przegrupował się  w kierunku Kruszwicy.

7 września kompania przeszła do Inowrocławia, gdzie oczyszczała miasto z dywersantów, utrudniających wycofanie się tyłowych pododdziałów 26 DP.

8 września czołgiści dozorowali szosę  Radziejów — Brześć Kujawski.

9 września kompania wspólnie z pododdziałami 10 pułku piechoty osłaniała główną pozycję dywizji pod Zgłowiączką. 

10 września wraz z 72 kompanią czołgów rozpoznawczych weszła w skład zmotoryzowanego zgrupowania 26 DP i ześrodkował się w majątku Benignów.

W dniach 11 – 13 września kompania  weszła w skład ochrony kwatery głównej dowództwa Armii Pomorze. Brała wówczas udział w walkach z czołgami niemieckimi, które przedarły się na tyły polskich pozycji nad Bzurą i zagroziły bezpośrednio dowództwu armii.

14 września, w czasie natarcia 26 DP prowadzonego znad Bzury, kompania patrolowała północny brzeg rzeki pomiędzy Sochaczewem a Kozłowem Szlacheckim. Następnego dnia przeszła do odwodu dywizyjnego.

16 września ogień wozów bojowych kompanii utrudniał przeprawę przez Bzurę pododdziałom 74 pp niemieckiej 19 DP. Po południu wraz z czołgami 72 i 81 kompanii ''(jako zgrupowanie pancerne pod dowództwem kpt. Szczepankowskiego)''  brała  udział w boju o majątek Braki. Poniosła tam znaczne  straty i musiała się wycofać w kierunku wsi Karnków.

17 września zgrupowanie pancerne wsparło żołnierzy 26 DP zaatakowanych przez pododdziały niemieckiego 1 pcz 1 DPanc i poniosło duże straty w ludziach i sprzęcie. Najbardziej ucierpiała 82 kompania, tracąc większość wozów bojowych.

18 września dowódca kompanii otrzymał od szefa sztabu Armii Pomorze, płk. dypl. Ignacego Izdebskiego, pisemny rozkaz zniszczenia pozostałego sprzętu motorowego i przemarszu przez Puszczę Kampinoską do Warszawy.

22 września dowódca  kompanii zameldował w Dowództwie Obrony Warszawy 72 czołgistów.

Obsada personalna
Obsada w dniu 1 września 1939 roku:
dowódca kompanii - por. Eugeniusz Włodkowski
dowódca plutonu techniczno-gospodarczego - por. Czesław Omielanowicz
szef kompanii - st. sierż. Raś

Skład kompanii
Poczet dowódcy
gońcy motocyklowi
drużyna łączności
patrole:
radiotelegraficzny
łączności z lotnictwem
sekcja pionierów
Razem w dowództwie
1 oficer, 7 podoficerów, 21 szeregowców;
1 czołg, 1 samochód osobowo terenowy, 2 samochody z radiostacjami N.2, furgonetka, 4 motocykle.
'''2 x pluton czołgów 
1 oficer, 7 podoficerów, 7 szeregowców
6 czołgów, 1 motocykl, przyczepa towarzysząca
pluton techniczno -  gospodarczy
drużyna techniczna
drużyna gospodarcza
załogi zapasowe
tabor
Razem w plutonie
1 oficer, 13 podoficerów, 18 szeregowców
5 samochodów ciężarowych, samochód-warsztat, cysterna, 1 motocykl, transporter czołgów, 2 przyczepy na paliwo, kuchnia polowa

Bibliografia
