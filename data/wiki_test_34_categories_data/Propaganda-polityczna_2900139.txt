Oskarżam (niem. Ich klage an) – niemiecki film propagandowy 1941 roku w reżyserii Wolfganga Liebeneinera. Wyświetlanie obrazu zostało zakazane po wojnie przez siły alianckie.

Obsada
Paul Hartmann
Walter Janssen
Hellmuth Bergmann
Ilse Fürstenberg
Karin Evans

Fabuła
Bohaterką filmu jest kobieta cierpiąca na stwardnienie rozsiane, która prosi lekarza o to aby pomógł jej umrzeć. Jednak, po namowach żony, śmiertelną dawkę leków podaje jej mąż, co powoduje, że zostaje oskarżony o jej zabójstwo. Podczas procesu pojawiają się argumenty, że czasem przedłużanie życia jest sprzeczne z naturą. Film kończy się deklaracją męża, który oskarża ich o okrucieństwo poprzez zapobieganie takiemu rodzajowi śmierci.

Elementy propagandowe
Nakręcenie filmu zlecił Joseph Goebbels po sugestii Karla Brandta, aby zdobyć większe poparcie społeczeństwa dla Akcji T4 i praktykowania eutanazji w III Rzeszy. Ofiary akcji były zabijane bez ich zgody i obecności ich rodzin.

SS raportowało, że kościoły w sposób jednolity negatywnie odnoszą się do filmu, Katolicy wyrażali swój pogląd bardziej zdecydowanie niż inni, ale Protestanci byli równie negatywnie nastawieni. Opinia w kręgach medycznych była raczej pozytywna, mimo że podnosił sprawę nieuleczalnie chorych pacjentów. Prawnicy byli zaniepokojeni umieszczeniem tego problemu na gruncie prawnym, z kolei ogół populacji odniósł się do filmu pozytywnie.

Kontrowersje
W 2013 roku recenzenci filmowi zauważyli podobieństwa tej produkcji do zdobywcy Oscara w kategorii najlepszego filmu nie anglojęzycznego Miłość. W obu filmach żony mają podobne imię, prowadziły karierę muzyczną i mają poważną chorobę. Obie błagają swoich mężów o śmierć. W obu produkcjach mężowie ostatecznie zgadzają się aby pomóc swoim żonom. Pierwszy wyrok w sprawach wydało społeczeństwo nazywając sytuację „morderstwem”. Jednakże w obu filmach, widzowie są kierowani do wniosku, że pozwolenie tym kobietom aby żyć jest większym przestępstwem.



Linki zewnętrzne
