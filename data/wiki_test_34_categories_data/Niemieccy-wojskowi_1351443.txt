Józef Schindler (ur. 23 listopada 1860, zm. po 1939 w Cieszynie) – podpułkownik Cesarskiej i Królewskiej Armii , generał brygady Wojska Polskiego.

19 lutego 1919 roku został mianowany szefem intendentury Dowództwa Okręgu Generalnego "Kielce" .
W sierpniu 1921 mianowany został pomocnikiem płk. Aleksandra Litwinowicza, szefa Departamentu VII Intendentury Ministerstwa Spraw Wojskowych w Warszawie przy ulicy Nalewki 4. W następnym roku został zweryfikowany w stopniu pułkownika ze starszeństwem z 1 czerwca 1919 roku i wyznaczony na stanowisko szefa intendentury Dowództwa Okręgu Korpusu Nr VI we Lwowie.

31 marca 1924 roku Prezydent RP Stanisław Wojciechowski, na wniosek ministra spraw wojskowych, gen. dyw. Władysława Sikorskiego, awansował go na generała brygady ze starszeństwem z 1 lipca 1923 roku i 13. lokatą w korpusie generałów .

W czerwcu 1924 roku zakończył służbę w D.O.K. Nr VI. Z dniem 15 czerwca 1924 roku pełnienie obowiązków szefa Intendentury D.O.K. Nr VI powierzono ppłk. int. Kazimierzowi Hubertowi .

Z dniem 31 lipca tego roku, zgodnie z art. 72 Ustawy z dnia 23 marca 1922 o podstawowych obowiązkach i prawach oficerów Wojska Polskiego (przekroczenie granicy wieku 59 lat dla generałów brygady) przeniesiony został w stan spoczynku . Mieszkał we Lwowie. Po kapitulacji załogi obrony Lwowa przedostał się na teren okupacji niemieckiej. Zmarł w Cieszynie.



Bibliografia
Tadeusz Kryska-Karski i Stanisław Żurakowski, Generałowie Polski Niepodległej, Editions Spotkania, Warszawa 1991, wyd. II uzup. i poprawione, s. 161.
Piotr Stawecki, Słownik biograficzny generałów Wojska Polskiego 1918-1939'', Warszawa 1994, ISBN 83-11-08262-6, s. 297.
Rocznik oficerski 1924'', s. 1406.
Rocznik oficerski 1928'', s. 880.
Almanach oficerski na rok 1923/24. Dział III Organizacja Wojska Polskiego, zeszyt 2, Wojskowy Instytut Naukowo-Wydawniczy, Warszawa 1923, s. 37.
Regina Czarnecka, Organizacja Ministerstwa Spraw Wojskowych (M.S.Wojsk.) w latach 1918-1921'', Biuletyn Wojskowej Służby Archiwalnej Nr 27 z 2005.









