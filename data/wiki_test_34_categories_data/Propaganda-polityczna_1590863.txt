Rynek polityczny - czasowa i przestrzenna arena, na której dokonywane są działania mające doprowadzić do kupna i sprzedaży towaru politycznego chętnym obywatelom. Składa sie z potencjalnych "klientów" (osób mających czynne prawo wyborcze, członków partii, działaczy społecznych, autorytetów) mających potrzeby (uproszczenia życia, sumienia, obowiązku) i pragnienia, np. modernizacji kraju, a którzy są skłonni w ten sposób dokonać wymiany oferując w zamian poparcie kandydatowi lub partii.

Rynku politycznego nie należy mylić z rynkiem wyborczym, ten ostatni jest to ogól obywateli mających czynne prawo wyborcze.

Rodzaje rynków politycznych
Można wyróżnić rynki polityczne:

1) Ze względu na wielkość rynku:
mały - lojalność wyborców wysoka, a przepływ elektoratu bardzo niski
duży - lojalność wobec partii, kandydata niska, bardzo płynny elektorat

2) Ze względu na dostęp do rynku:
otwarty - wyborcy przebierają w ofertach i programach politycznych, z racji dużej ilości partii i łatwości zaistnienia na rynku
zamknięty - charakteryzuje się mała liczbą ofert, z racji trudności w dostępie do rynku dla nowych podmiotów; powoduje to niskie poparcie

3) Ze względu na charakter rynku:
monopolistyczny - występują trwałe, dominujące na rynku podmioty polityczne
konkurencyjny - obecne są liczne partie, a ich udział w rynku jest zmienny 

4) Ze względu na zasięg terytorialny:
krajowy
regionalny
lokalny

5) Ze względu na preferencje wyborcy:
potencjalnego wyborcy
informacyjny - wyborcy kierują się wyborem na podstawie programu partii
przejrzysty - elektorat zorientowany
nieprzejrzysty - elektorat niezdecydowany

Zobacz też
marketing
reklama polityczna
marketing polityczny
rynek




