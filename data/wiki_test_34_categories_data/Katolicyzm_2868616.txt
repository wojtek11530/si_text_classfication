Kościół Wszystkich Świętych w Brodach – rzymskokatolicki kościół parafialny w Brodach, w gminie Brody, w powiecie żarskim, w województwie lubuskim. Należy do dekanatu Lubsko. Mieści się przy ulicy Traugutta.

Jest to budowla barokowa, salowa z XVII wieku, przebudowana w 1725 roku, jej wieża zakończona jest baniastym hełmem z latarnią. Odbudowana w latach 1981-1983, poświęcona w dniu 30 października 1983 roku. W prezbiterium znajduje się ołtarz główny wykonany z piaskowca. Mieszczą się w nim relikwie świętej Amatii i świętej Perpetuy. Do 1945 świątynia ewangelicka, obecnie rzymskokatolicka.

Bibliografia
