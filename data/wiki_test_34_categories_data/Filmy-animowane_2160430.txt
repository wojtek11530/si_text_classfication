Miś Yogi (ang. Yogi Bear) – amerykańsko-nowozelandzki film fabularno-animowany z 2010 roku w reżyserii Erica Breviga. Film łączy technikę animacji trójwymiarowej CGI z grą prawdziwych aktorów. Film jest adaptacją popularnej kreskówki studia Hanna-Barbera pod tym samym tytułem.

Opis fabuły
Ważą się losy słynnego parku Jellystone. Skorumpowany burmistrz roztrwonił miejskie pieniądze, a dziurę w budżecie i pokrycie wydatków związanych z kampanią wyborczą na stanowisko gubernatora chce załatać sprzedając za pokaźną sumkę park drwalom. Oznaczałoby to pozbawienie okolicznych mieszkańców naturalnego piękna parku i przytulnej jaskini Yogiego i Bubu.

Cała sprawa pozbawia Yogiego apetytu. Ale tylko na chwilę. Aby ratować park Yogi i Bubu postanawiają połączyć siły z człowiekiem, którego zawsze starali się unikać – strażnikiem Smithem (Tom Cavanagh). Niespodziewanie park odwiedza Rachel Johnson (Anna Faris), dokumentalistka, która chce nakręcić w Jellystone materiał o misiach w ich naturalnym środowisku, co jest nieco absurdalne, bo Yogi i Bubu mieszkają we w pełni urządzonej jaskini i mają nawet telewizor.

Wkrótce okazuje się, że piękno parku oraz wdzięk strażnika Smitha nie są obojętne Rachel, tym bardziej, że podziela ona jego botaniczne i zoologiczne zainteresowania. Sercowe zawirowania sprawiają, że Smith nie zauważa, iż jego zastępca, strażnik Jones (T. J. Miller), chce wygryźć go z posady. Tymczasem burmistrz Brown (Andrew Daly) razem ze swoim sekretarzem zajmują się realizacją swojego nikczemnego planu.

Obsada
Dan Aykroyd jako miś Yogi (głos)
Justin Timberlake jako Bubu (głos)
Tom Cavanagh jako strażnik Smith
Christine Taylor jako Cindy (głos)
Anna Faris jako Rachel
T. J. Miller jako strażnik Jones
Andrew Daly jako burmistrz Brown
Nate Corddry jako szef
Dean Knowsley jako agent Florimo

Wersja polska
Opracowanie wersji polskiej: STUDIO SONICA
Reżyseria: Jarosław Boberek
Dialogi: Tomasz Robaczewski
Dźwięk i montaż: Maciej Brzeziński
Organizacja produkcji: Agnieszka Kudelska
W wersji polskiej wystąpili:
Adam Ferency – Miś Yogi (głos)'''
Zbigniew Zamachowski – Bubu (głos)'''
Jacek Rozenek – Strażnik Smith
Robert Kowalski – Strażnik Jones
Monika Kwiatkowska-Dejczer – Rachel
Wojciech Paszkowski - Burmistrz Brown
Waldemar Barwiński - Doradca burmistrza ("pan pochlebca" - cytat z filmu)''' 
Tomasz Knapik - Narrator
Ewa Czajkowska - matka z koszykiem
W pozostałych rolach:
Magdalena Karel
Dorota Furtak
Agnieszka Kudelska
Paweł Ciołkosz
Tomasz Robaczewski
Jan Aleksandrowicz
Tomasz Knapik – Narrator

i inni

Linki zewnętrzne
