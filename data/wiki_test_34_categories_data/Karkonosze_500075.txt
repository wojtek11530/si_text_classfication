Jedlica (niem. Iselbach, Eglitz) – potok o długości ok. 15&nbsp;km. Prawy dopływ Łomnicy.

Wypływa w Karkonoszach na wysokości ponad 1000 m n.p.m., w pobliżu przełęczy Okraj. Odwadnia północne zbocza Kowarskiego Grzbietu i Lasockiego Grzbietu oraz zachodnie zbocza Rudaw Janowickich.

W środkowym i dolnym biegu dolina potoku wyznacza zachodnią granicę Rudaw Janowickich.

Przepływa przez Kowary, Kostrzycę, Mysłakowice i Łomnicę. W Łomnicy wpada do rzeki Łomnicy.

Dopływy:
Jelenia Struga (prawy)
Kuźniczy Potok (prawy)
Kalnica (prawy)
Piszczak (lewy)
Malina (lewy)

Jedlica została uregulowana po powodzi pod koniec XIX w. oraz jest zabezpieczana przeciwpowodziowo co pewien czas.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7






