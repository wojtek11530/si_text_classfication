
Kaemwaset – syn faraona Ramzesa III i królowej Iset. Meritaton II był bratem faraonów Ramzesa IV,  Ramzesa VI i Ramzesa VIII i wujem faraonów Ramzesa V i Ramzesa VII. Jego pełne imię brzmiało Ramzes Kaemwaset.

Jak większość synów tego faraona otrzymał imię po synu Ramzesa II i Isetnofret, Chaemuasecie, który był najwyższym kapłanem boga Ptaha w Memfis,  co było celowym zabiegiem ze strony jego ojca mającym na celu autoidentyfikację ze swoim legendarnym poprzednikiem. Został przedsyawiony na ścianach świątyni ojca w Medinet Habu. Zarówno Kaemwaset jak i jego brat Pareherwenemef nosili tytuł Pierworodnego syna Króla.

Jego dobrze zachowany grobowiec znajduje się w Dolinie Królowych i jest oznaczony jako QV44. Został on odkryty przez włoskich archeologów w 1904 roku. Urna kanopska w nim znaleziona i sarkofag zawierający jego mumię noszą jego imię zapisane hieroglifami. Kaemwaset przeżył swojego ojca i został pogrzebany za rządów swojego brata Ramzesa IV, ponieważ inskrypcja na jego sarkofagu wymienia właśnie tego faraona.

Bibliografia
