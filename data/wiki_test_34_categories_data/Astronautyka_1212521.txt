, inżynier, japoński astronauta JAXA.

Wykształcenie oraz praca zawodowa
1987 – ukończył szkołę średnią (United World College of South-East Asia) w Singapurze.
1992 – został absolwentem tokijskiego uniwersytetu Keiō, otrzymując licencjat z budowy maszyn. Następnie przez dwa lata pracował w oddziale NASDA (obecnie JAXA) w Nagoi, gdzie brał udział w pracach nad rakietą nośną H-II.
1994 – rozpoczął pracę w NASDA w wydziale wykorzystania przestrzeni kosmicznej. Zajmował się opracowaniem programu szkolenia astronautów. Wspierał podczas przygotowań do misji STS-72 japońskiego astronautę Koichi Wakatę.
1997 – uzyskał tytuł magistra inżynierii lotniczej i kosmicznej na University of Houston Cullen College of Engineering i trafił do wydziału astronautów NASDA.

Kariera astronauty
1999 – 10 lutego został przyjęty do korpusu japońskich astronautów (NASDA) jako jeden z trzech kandydatów do lotu na Międzynarodową Stację Kosmiczną.
2001 – 24 stycznia zakończył podstawowe przeszkolenie astronautyczne, które odbył w Centrum Kosmicznym w Tsukubie.  Podczas kursu wspólnie z rosyjskimi kosmonautami uczestniczył w treningach na Morzu Czarnym. Od kwietnia rozpoczął szkolenie na japońskim module ISS - Kibō. 
2002 – na przełomie sierpnia i września przeszedł 12-dniowe szkolenie (w ramach programu lotów na ISS) w bazie Europejskiego Centrum Kosmonautów (European Astronaut Centre - EAC) w Kolonii w Niemczech. 
2003 – od stycznia do marca przeszedł drugi cykl szkoleniowy na module Kibō (Kibo Advanced Training #2). W lipcu rozpoczął dwumiesięczny kurs na symulatorze statku kosmicznego Sojuz TMA. W listopadzie uczestniczył w przygotowaniu procedury połączenia modułu Kibō z Międzynarodową Stacją Kosmiczną związanej z koniecznością wyjścia astronautów w otwarty kosmos.
2004 – w maju w Gwiezdnym Miasteczku pod Moskwą zakończył trening przewidziany dla inżyniera pokładowego statku Sojuz TMA. Miesiąc później rozpoczął przeszkolenie w Centrum Lotów Kosmicznych imienia Lyndona B. Johnsona razem z 19 grupą astronautów amerykańskich NASA-19.
2006 – 10 lutego zakończył specjalistyczny trening w Johnson Space Center i uzyskał certyfikat specjalisty misji. Program obejmował m.in. zagadnienia dotyczące budowy wahadłowca i ISS, naukę pilotażu samolotu T-38 i kurs przetrwania w warunkach ekstremalnych. Po szkoleniu pozostał w Houston aby uczestniczyć w przygotowaniach do wyniesienia w kosmos japońskiego modułu eksperymentalnego ISS - JEM (Japan Experiment Module). Pracował w Wydziale Międzynarodowej Stacji Kosmicznej Biura Astronautów NASA. W centrum kontroli lotu pełnił też funkcję operatora łączności (Capcom).
2007 – 24 marca został wyznaczony do załogi STS-124.
2008 - 31 maja - wystartował w kosmos na pokładzie wahadłowca Discovery. Był to drugi z trzech lotów do Międzynarodowej Stacji Kosmicznej, podczas których uzupełniane było wyposażenie japońskiego modułu Kibō. Hoshide pełnił funkcję specjalisty misji.
2009 - 18 listopada został wyznaczony do załogi Ekspedycji 32 i Ekspedycji 33 na Międzynarodowej Stacji Kosmicznej.
2012 - 15 lipca wystartował w kosmos na pokładzie Sojuza TMA-05M który przycumował 17 lipca do Międzynarodowej Stacji Kosmicznej. 

Wykaz lotów


Zobacz też
grupy i oddziały astronautów,
alfabetyczna lista astronautów i kosmonautów.

Bibliografia
.

Linki zewnętrzne
.




