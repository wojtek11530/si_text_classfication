
Obiektyw portretowy Dallmeyera (Dallmeyer patent portrait lens) – obiektyw fotograficzny opracowany w 1866 przez Johna Dallmeyera będący odmianą obiektywu Petzvala, który został zaprojektowany w 1840 przez Józsefa Petzvala.

Obiektyw Petzvala składa się z dwóch dubletów, soczewki składające się na poszczególne dublety muszą być wykonane z różnego szkła optycznego, przy czym mogą one być umieszczone w kolejności AB-BA lub BA-AB.  Petzval projektując jego obiektyw wybrał układ kron/flint-flint/kron, ale w praktyce także odwrotny układ soczewek dawał takie same wyniki.  W 1866 John Henry Dallmeyer wykorzystał tę własność tego obiektywu patentując (patent brytyjski 2502/66, patent amerykański 65.729) obiektyw z odwrotnym układem soczewek.

Tak zaprojektowany obiektyw miał w praktyce takie same osiągi optyczne jak obiektyw Petzvala, w tym taką samą przesłonę maksymalną wynoszącą około 3,7.  W opisie patentowym Dallmeyer zasugerował, że zmieniając separację elementów tylnego dubletu do obiektywu można wprowadzić efekt zmiękczający (soft focus) i niektóre z produkowanych w późniejszym czasie obiektywów Dallmeyera miały mechanizm na to pozwalający.  Produkowane przez Dallmeyera obiektywy miały znakomitą reputację i bardzo wysokie jak na ówczesne czasy osiągi optyczne.

W 1870 H. F. A. Zincke-Sommer wyprodukował obiektyw Dallmeyera o większej przesłonie maksymalnej wynoszącej 2,37.



Bibliografia
