Ciemnogród – termin, który pojawił się w tytule powieści Stanisława Kostki Potockiego Podróż do Ciemnogrodu, wydanej w roku 1820. Autor, zwolennik oświecenia, krytykuje w niej konserwatywne poglądy zwolenników ustroju, jaki panował w Polsce przedrozbiorowej.

Z czasem pojęcie „ciemnogród” zaczęło być dość powszechnie używane jako pejoratywne określenie zespołu poglądów konserwatywnych i tradycjonalistycznych. Określenie to ma sugerować brak wykształcenia „ciemnogrodzian”. Ich poglądy często określane są przez przeciwników jako „wsteczne”, w odróżnieniu od „postępowych” poglądów przeciwników tradycjonalizmu.

W latach 90. XX wieku Wojciech Cejrowski na przekór pejoratywnemu wydźwiękowi określenia zaczął z dumą określać siebie jako „ciemnogrodzianina” i organizować zloty ciemnogrodzian (od 1996 w Osieku, cztery zloty w kolejnych latach). Inne osoby o poglądach tradycjonalistycznych podchwyciły ten pomysł i zaczęły używać tego terminu reklamując swoje poglądy w internecie. W wyniku tych działań w kręgach konserwatywnych słowa „ciemnogród” i „ciemnogrodzianin” funkcjonują w pozytywnym znaczeniu. Powstał też termin jasnogród jako pejoratywne określenie przeciwników poglądów tradycjonalistycznych.

Mianem ciemonogrodzian często z przekorą określają siebie środowiska prawicowe, w tym konserwatywno liberalne, odrzucające tzw. postępowość ad hoc. Zdaniem ciemogrodzian „jasnogród” (zwany też „postępgrodem”) jest próbą promowania, zwłaszcza wśród młodych ludzi, postaw socjalistycznych, kosmopolitycznych i antychrześcijańskich.

Bibliografia


Stanisław Kostka Potocki: '''', T. 1-4, Warszawa 1820.


