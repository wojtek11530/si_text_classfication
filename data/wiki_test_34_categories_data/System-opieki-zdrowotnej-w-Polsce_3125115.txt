Specjalistyczny Zespół Opieki Zdrowotnej nad Matką i Dzieckiem w Wałbrzychu − wieloprofilowa specjalistyczna placówka mieszczący się przy ulicy Stefana Batorego 4 w centrum Wałbrzycha. 

Placówka powstała w 1948 roku, ośrodek dawniej posiadał następujące nazwy:
Miejski Szpital nr 1 
Miejski Szpital nr 3  
Wojewódzki Specjalistyczny Zespół Opieki Zdrowotnej nad Matką i Dzieckiem w Wałbrzychu.

Ośrodek dawniej  mieścił  się w kompleksie szpitalnym w dzielnicy  Gaj przy ulicy Stanisława Moniuszki 110. Obecnie placówka mieści się w samodzielnym wyremontowanym gmachu na terenie kompleksu Specjalistycznego Szpitala im. S. Batorego.

Placówka około 2006 roku została włączona w jedną strukturę zarządzania, na tą chwilę zarządzana jest przez dyrekcję Szpital im. Sokołowskiego.
Przy ośrodku oprócz oddziałów pediatrycznych funkcjonuje również zespół wyjazdowy neonatologiczny, posiadający ambulans N obsługujący teren byłego województwa wałbrzyskiego.
Szpital posiada również Zespół Szkół Specjalnych Przyszpitalnych w którym skład wchodzi:
Publiczna Szkoła Podstawowa nr 3.
Publiczne Gimnazjum Specjalne nr 16.
Działalnością dydaktyczno–wychowawczą objęte są dzieci chore, przebywające na leczeniu w szpitalu. 

Oddziały
Oddział Neurologii Dziecięcej.
Oddział Alergologii Dziecięcej. 
Oddział Obserwacyjno-Zakaźny Dziecięcy.
Oddział Pediatryczny.
Oddział Patologii Noworodka i Niemowlęcia.
Oddział Intensywnej Terapii Dziecięcej.
Odział Neonatologiczny wraz z zespołem wyjazdowym N.
Oddział Dzienny Psychiatryczny dla Dzieci i Młodzieży.
Przychodnia Specjalistyczna z poradniami: Alergologiczna, Neurologiczna, Nefrologiczna, poradnia po Chorobach Zakaźnych.
Pracownie: Radiodiagnostyki Obrazowej, Ultrasonografii, Spirometrii, Elektroencefalografii.
Dział Rehabilitacji Dziecięcej.

Historia
W 1948 roku po opuszczeniu wojsk radzieckich z koszarów przy ulicy Stanisława Moniuszki 110, utworzono szpital położniczo-ginekologiczny, po przeniesieniu oddziałów ze Szpitala Brackiego Nr 2 z ulicy Batorego  oraz Kliniki z ulicy Matejki 5 utworzono wtedy samodzielny Miejski Szpital nr 1.
Z powodu dramatycznej zachorowalności dzieci na choroby zakaźne oddział ginekologiczno-położniczy przeniesiono do budynku w dzielnicy Nowe Miasto. 
W 1952 roku szpital zostaje samodzielnym szpitalem nr 3. Powstają oddziały I - błoniczy, II - płoniczy, III - pozostałych infekcji. 
W 1971 roku Szpital zmienia nazwę na Zespołu Opieki Zdrowotnej nad Matką i Dzieckiem.
W 1981 roku otwarto Zespół Poradni Specjalistycznych.
W wyniku program restrukturyzacji organizacyjnej i finansowej lecznictwa zamkniętego, w 2003 roku przez Urząd Marszałkowski Województwa Dolnośląskiego podjęto decyzję o przeniesieniu szpitala do nowego budynku przy ulicy Batorego.
1 marca 2010 roku  w obecności minister zdrowia Ewy Kopacz otwarto Oddział Neonatologiczny i uruchomiono ambulans neonatologiczny (N).

Linki zewnętrzne
Historia i oddziały szpitala 
Odział neonatologiczny i ambulans N 
Oddział Dzienny Psychiatryczny 
Szpital na stronie Wratislaviae Amici 
Zespół Szkół Specjalnych Przyszpitalnych w Wałbrzychu 

