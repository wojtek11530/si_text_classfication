Janusz Chmielewski (ur. 4 kwietnia 1916 w Moskwie, zm. 2 stycznia 1998 w Warszawie) - polski językoznawca i sinolog, wykładał językoznawstwo porównawcze na Uniwersytecie Łódzkim, od 1955 roku profesor Uniwersytetu Warszawskiego. Chmielewski był uznanym na świecie ekspertem od klasycznej logiki chińskiej i o napisanie rozdziału na jej temat do monumentalnego dzieła Science and Civilisation in China poprosił go Joseph Needham. Polak zaczął pracę, ale nie mógł jej dokończyć i wskazał na swoje miejsce zastępcę, Christopha Harbsmeiera. Chmielewski był także współautorem tłumaczeń na polski dzieł chińskiej klasyki, jak m.in. Prawdziwa księga południowego kwiatu (1953) i Antologia literatury chińskiej (1956). 

Prace
Chiny wczorajsze i przedwczorajsze, 1947
Chiny w XIX i XX wieku, 1948
The typological evolution of the Chinese language, 1949
Językoznawcza analiza zdań podmiotowo-orzeczeniowo-dopełnieniowych wobec ich analizy logicznej, 1962
Uwagi o znaczeniu języków nieindoeuropejskich dla nauki o języku, 1954
Zagadnienie tzw. części mowy w języku chińskim, 1954
The problem of early Loan-words in Chinese as illustrated by the word p´u-t`ao, 1958
Z problematyki wczesnego taoizmu, 1961
Notes on early Chinese logic, 1962
Language and logic in ancient China : collected papers on the Chinese language and logic, 2009 (wyd. pośmiertnie) 

Opracowania
A. M. Wójcik: Chmielewski Janusz, w: Powszechna Encyklopedia Filozofii, t. 2: C-D, Lublin 2001.






