Vlčí hřbet - grzbiet w południowych Karkonoszach, w Sudetach Zachodnich, w północnych Czechach.

Położenie
Vlčí hřbet leży w południowo-zachodniej części Karkonoszy, stanowi fragment jednostki zwanej Krkonošské rozsochy (Grzbiety Południowe). Od wschodu dolina Jizerki oddziela go od Žalský hřbetu.

Opis
Składa się on z dwóch stosunkowo krótkich ramion odchodzących od Czeskiego Grzbietu. Vlčí hřeben biegnie od kulminacji Lysá hora w kierunku południowym. Kończy się on szczytem Preislrův kopec. Krótszy Kozelský hřeben odchodzi od szczytu Kotel ku południowemu wschodowi (SSE) i kończy się szczytem Kužel. Oba ramiona rozdzielone są doliną, którą płynie Kozelský potok.

Budowa geologiczna
Vlčí hřbet zbudowany jest ze skał metamorficznych metamorfiku południowych Karkonoszy. Wiek tych skał określa się jako neoproterozoik oraz starszy paleozoik.

Wody
Obszar ten należy do zlewiska Morza Północnego. Zachodnia część leży w dorzeczu Izery, a wschodnia jej dopływu Jizerki.

Ochrona przyrody
Cały grzbiet położony jest na obszarze czeskiego Karkonoskiego Parku Narodowego (czes. Krkonošský národní park, KRNAP).

Bibliografia
B. Sýkora i in., Krkonošský národní park, Státní zemědělské nakladatelství, 1983, 07-038-83
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-západ. turistická a lyžařská mapa 1:25&nbsp;000, Nakladelství ROSY, 1995, 80-85510-28-6 


