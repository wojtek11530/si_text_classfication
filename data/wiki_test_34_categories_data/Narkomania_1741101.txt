Dezypramina (dezipramina) – organiczny związek chemiczny, lek psychotropowy z grupy TLPD, metabolit ustrojowy imipraminy. Działa jako silny inhibitor wychwytu zwrotnego noradrenaliny przy znikomym wpływie na wychwyt serotoniny. Działa głównie „odhamowująco”, może wyzwalać lęk i niepokój, na innych pacjentów działa raczej tłumiąco. Efekt terapeutyczny pojawia się w pierwszym tygodniu leczenia.

Wskazania
depresja endogenna z zahamowaniem psychoruchowym bez wyraźnych cech lęku i niepokoju
ból neuropatyczny
terapia uzależnień od stymulantów (kokaina, amfetamina)
próbnie w leczeniu ADHD u dzieci

Działania niepożądane
Typowe dla TLPD, działanie cholinolityczne słabsze od imipraminy.

Dostępne preparaty
Lek obecnie coraz rzadziej stosowany, jedynym preparatem dostępnym na rynku jest Petylyl.

Bibliografia
