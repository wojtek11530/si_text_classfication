Buchis – Kult byka Buchisa uprawiano w środkowym Egipcie, niedaleko dzisiejszego Luksoru.

Odkrycie katakumb Buchisa zawdzięczamy przypadkowi. Brytyjski archeolog Sir Robert Mond dowiedział się, iż kilka kilometrów od osady Armant wykopano z piasków brązowy posąg byka. Wioska Armant okazała się być tożsama ze starożytnym miastem Hermontis, które starożytni Egipcjanie nazywali "On Południowym" (w przeciwieństwie do "On Północnego", czyli fieliopolis). Sir Robert Mond doszedł do wniosku, że skoro istniał kult byka w "On Północnym", to na pewno istniał też w "On Południowym".


