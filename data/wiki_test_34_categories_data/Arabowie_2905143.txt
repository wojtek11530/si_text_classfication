Abu Katada al-Filastini, arab. أبو قتادة الفلسطيني, Abū Qatādah al-Filasṭīnī, wł. Omar ibn Mahmud Osman (ur. 1959/1960 w Betlejem) – jordański duchowny i fundamentalista pochodzenia palestyńskiego, zamieszkały w Wielkiej Brytanii od 1993 roku do 2013 roku. Uznawany za jednego z najbardziej wpływowych dżihadystów w Europie. 

Życiorys
Od 1993 roku mieszka w Wielkiej Brytanii jako uchodźca polityczny, w związku z tym iż w rodzinnej Jordanii, został skazany zaocznie na śmierć za współudział w serii zamachów bombowych w 1998 roku. Ścisły współpracownik Abu Hamzy al-Misriego i Umara Bakriego Muhammada. 

Nagrania jego kazań zostały odnalezione między innymi w mieszkaniu przywódcy zamachowców z 11 września 2001 roku w USA, Muhammada Aty. Abu Katadę o powiązania z terrorystami oskraża również Algieria. 

W 2002 roku został aresztowany w Wielkiej Brytanii w wyniku podejrzeń o związki z al-Ka’idą, ale jego deportację do Jordanii zablokowali adwokaci, argumentując iż w Jordanni nie może liczyć na uczciwym proces i może zostać poddany torturom. W lutym 2009 roku Sąd Najwyższy w Wielkiej Brytanii zatwierdził wydalenie Abu Katady do Jordanii. Europejski Trybunał Praw Człowieka orzekł w styczniu 2012 roku, że ekstradycja Abu Katady byłaby naruszeniem Europejskiej Konwencji Praw Człowieka, ponieważ w Jordanii groził mu niesprawiedliwy proces oparty na zeznaniach wymuszonych prawdopodobnie torturami. W listopadzie tego samego roku ograniczyła mu swobody poruszania się i kontaktów – Specjalna Imigracyjna Komisja Odwoławcza (SIAC). Abu Katada został aresztowany przez antyterrorystyczną jednostkę policyjną w marcu 2013 roku. Powodem aresztowania miało być niewywiązywanie się z warunków narzuconych przez SIAC. 7 lipca 2013 Katada został deportowany z Wielkiej Brytanii.

Źródła
Hassan Butt:  w Neue Zürcher Zeitung, 5 lipca 2007 (j. niemiecki)
Tagesschau.de:London schiebt "Hassprediger" Abu Katada ab (niedostępny już w sieci internetowej)(j. niemiecki)
], 17 stycznia 2012 (pdf, j. angielski)]







