MDA Compact II – biznesowy model palmofonu produkowanego na zlecenie sieci T-mobile przez korporacje HTC, można znaleźć go także w sieci Era (ponieważ T-mobile jest jej właścicielem). 
Opis
Prawdziwa nazwa nadana przez producenta to HTC Charmer. Urządzenie o wymiarach 108×58×18 mm i wadze ok. 150 g wyposażone jest w 2,8” ekran dotykowy TFT o rozdzielczości 320×240 pikseli i wyświetlający 65 tys. kolorów. Sercem palmofonu jest energooszczędny procesor Texas Instruments OMAP 850 pracujący z częstotliwością ok. 200 MHz, palmofon posiada ponadto 128 MB pamięci ROM – znajduje się w niej system operacyjny MS Windows Mobile 5.0 Phone Edition, a część dostępna jest dla użytkownika, oraz 64 MB pamięci RAM – w pełni przeznaczone na pamięć operacyjną systemu. Telefon posiada gniazdo kart SD, obsługujące karty do 4GB oraz SDIO, moduł bluetooth klasy II, oraz IrDA. Ważniejszym elementem wyposażenia jest wbudowany moduł telefoniczny GSM 850, 900, 1800, 1900 z obsługą GPRS oraz EDGE. Ponadto, palmofon posiada aparat cyfrowy o rozdzielczości 1,3 mpx, a całość zasilana jest z baterii Li-Ion 1200 mAh pozwalającej na czuwanie urządzenia przez 3-4 dni przy normalnym użytkowaniu. Gniazdo miniUSB służy do ładowania oraz synchronizacji danych między palmofonem a komputerem. MDA Compact II dostępny jest w 4 kolorach: srebrnym, grafitowym, różowym i czarnym.

Palmofon ten ma prawie mocno rozbudowane możliwości; posiada system operacyjny Windows Mobile, a standardowo zainstalowane aplikacje to m. in.: MSN Messenger, Internet Explorer, pakiet Microsoft Office dla urządzeń mobilnych, Windows Media Player dla odtwarzania plików MP3, WMA, WMV, AVI, MPEG. Można zainstalować Pocket Skype dla darmowych rozmów głosowych (wymaga połączenia Wifi lub EDGE), Opera dla przeglądania stron internetowych, TCMP dla odtwarzania filmów Divx, komunikator Gadu Gadu i dużo innych aplikacji. Największą wadą palmofonu jest brak WiFi, można dokupić moduł w postaci karty WiFi na SDIO. Aby komfortowo oglądać filmy divx lub xvid na MDA Compact II należy podkręcić procesor z 200 MHz do ok. 240 MHz (bezpieczna granica, system chodzi bardzo stabilnie) programem OmapClock lub  BatteryStatus (programy te posiadają funkcje automatycznej regulacji prędkości procesora - pracują podobnie jak systemy PowerNow! w procesorach AMD Turion i SpeedStep w procesorach Intel Centrino)






