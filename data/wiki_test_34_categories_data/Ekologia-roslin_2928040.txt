

Męczennica języczkowata (Passiflora ligularis Juss) – gatunek rośliny z rodziny męczennicowatych. Pochodzi z północnej części Ameryki Południowej . Jest powszechnie uprawiana w krajach tropikalnych. Nazwa handlowa: granadilla, słodka granadilla. Niekiedy uważana za gatunek inwazyjny.

Morfologia
Pokrój: Wiecznie zielone pnącze o pędach okrągłych w przekroju i drewniejących u nasady. Posiada pochodzące z przekształconych pędów wąsy czepne, przy których pomocy wspina się do koron drzew.
Liście: Naprzemianległe, sercowate, błyszczące, osadzone na długich ogonkach z jajowatymi przylistkami.
Kwiaty: Bardzo charakterystyczne, kremowobiałe lub różowawe, z fioletowym przykoronkiem. Silnie pachnące.
Owoc: Jajowata lub okrągława jagoda o długości do 12 cm, z licznymi ciemnymi nasionami, otoczonymi szklistą, szarą osnówką. Skórka pomarańczowa z jaśniejszymi punktami i purpurowymi plamkami, twarda, przez co owoce dobrze znoszą transport. Gąbczasta okrywa.

Zastosowanie
Sadzona jako roślina ozdobna, w parkach, na pergolach itd.
Sztuka kulinarna: Owoce zazwyczaj zjada się na surowo wraz z pestkami lub bez nich. Gatunek w znacznie mniejszym stopniu wykorzystywany do produkcji soku niż męczennica jadalna.
Roślina lecznicza - napary o działaniu uspokajającym.
Roślina obrzędowa - korzenie mają właściwości odurzające. wykorzystywane w rytuałach Indian południowoamerykańskich.


Bibliografia
.





