
Suweren - angielska moneta złota o wartości 1 funta (20 szylingów), bita w latach: 1489-1604, 1816-1932, 1957-1982 i od 2000 roku. 
Pierwotnie suweren zawierał ½ uncji (ok. 15,5 g) czystego złota, monety były próby 23-karatowej, po roku 1816 ważył 7,98 g 22-karatowego złota (zawierał 7,315 g czystego złota). Monety mają średnicę 22,05 mm. Wybijanie suwerenów zostało przerwane przed II wojną światową i wznowione w 1957 roku. Następna przerwa w emisji nastąpiła po 1982 roku. Bicie suwerenów wznowiono w 2000 roku. Mimo że nie są już monetą obiegową (współczesne suwereny to monety bulionowe), wciąż wybija się nawet kilka milionów suwerenów rocznie.

Suwereny wybijano również w Niderlandach, w latach 1612-1789. Suweren niderlandzki był złoty, ważył 5,5 g i równy był 3 guldenom.







