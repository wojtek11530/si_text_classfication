Neoplan N416''' - autobus klasy maxi produkcji Neoplan.

Geneza modelu wzięła się z potrzeby odświeżenia autobusu standardowego VÖV i dostosowania go do potrzeb rynkowych. Głównymi różnicami w stosunku do wcześniejszej koncepcji były: zmieniona długość pojazdu (zwiększona do 12 m) oraz podwyższona minimalna moc silnika.
Wyzwanie zbudowania takiego autobusu jako pierwszy przyjął Neoplan konstruując 11,5-metrowy pojazd z silnikiem o większej niż poprzednio mocy.

Wersja N416 SLII miała już pełne 12 m długości oraz podwyższoną moc silnika.

N416 różnił się od poprzedników Neoplana nowoczesną, prostokątną sylwetką.
Wyprzedzenie konkurentów o dwa lata kosztowało producenta ograniczeniem wykorzystywanych silników MANa i Mercedesa, przez co kolejne modele musiał wyposażać w silniki DAF, co odebrało mu część klientów.
Do Polski natomiast trafiło tylko kilka egzemplarzy, które potem odsprzedano przewoźnikom prywatnym.

Zobacz też
Neoplan N407
Neoplan N409
Neoplan N4016

Bibliografia
Stiasny Marcin, Atlas autobusów, Poznański Klub Modelarzy Kolejowych, 2008




