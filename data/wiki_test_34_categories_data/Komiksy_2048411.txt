Kaczor Doniek (w pierwszych publikacjach w Polsce jako Kaczor Donny) – postać Disneya. Doniek to Kaczor Donald z czasów swojego dzieciństwa.

Postać zadebiutowała na zdjęciu w pasku gazetowym ze scenariuszem Boba Karpa i rysunkami Ala Taliaferro w 1945 roku. Później, do roku 1998, kiedy to została stworzona o nim seria włoskich komiksów 1-stronicowych, Doniek występował tylko w wspomnieniach i opowiadaniach Donalda. Od roku 1998 postać często występuje w dłuższych komiksach włoskich i duńskich.

Doniek z niewiadomych powodów wychowywany był przez swoją babcię – Babcię Kaczkę – we wsi Kuperkowo nieopodal Kaczogrodu. W komiksach często spotyka się ze swoimi przyjaciółmi: Barneyem, Billym, Penny i Betty i razem robią kawały szeryfowi Kuperkowa oraz ich wychowawczyni w szkole, pani Laubzedze, co często kończy się dla nich źle.

Linki zewnętrzne
w INDUCKS
