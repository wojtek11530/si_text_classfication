

Škoda 14TrR oznaczenie zmodernizowanych trolejbusów typu Škoda 14Tr. U niektórych przewoźników mają oznaczenie 14TrM.

Historia
Podobnie, jak w przypadku przegubowego trolejbusu 15Tr, przedsiębiorstwa komunikacyjne musiały długo czekać na seryjnie produkowane niskopodłogowe trolejbusy Škoda 21Tr. Choć ich produkcja rozpoczęła się w 1997 roku, nie było możliwe, ze względów finansowych, zastąpienie wszystkich starych pojazdów 14Tr nowo wyprodukowanymi trolejbusami. Było to powodem (podobnie jak w przypadku 15Tr) rozpoczęcia modernizacji wysłużonych trolejbusów, które są bardzo podobne do wersji 14TrM, produkowanych do roku 2003.

Modernizacja
W trakcie przebudowy pojazdy były rozbierane, a szkielet podlegał piaskowaniu. Następnie montowano nowe (lekko zmienione) czoła, zaprojektowane przez inż. arch. Patrika Kotasa, które są przystosowane do umieszczenia w nich paneli informacyjnych. Modernizacji podlegało również wnętrze: montowano nowe siedzenia, zmieniono podłogę na antypoślizgową, zakładano także nowe świetlówkowe oświetlenie. Przebudowywano również stanowisko kierowcy, a pojazdy zostały wyposażone w lekkie, laminatowe odbieraki prądu.

Modernizacje na typ '''14TrR przebiegały w latach 1997–2006.

Czechy:
Brno – zmodernizowano 35 pojazdów
Opawa – zmodernizowano 2 pojazdy (trolejbus nr 50 (rok produkcji 1983), został wycofany w kwietniu 2010 po pożarze z marca 2010; w tym czasie był to najstarszy trolejbus w Czechach, eksploatowany na liniach regularnych)
Ostrawa – zmodernizowano 13 pojazdów (na 14TrM)
Pilzno – zmodernizowano 30 pojazdów (na 14TrM)

Parametry techniczne
Długość: 11,34 m
Szerokość: 2,5 m
Wysokość: 3,41 m
Masa pustego pojazdu: 10 t
Liczba miejsc: 82
miejsca siedzące: 28
miejsca stojące: 54
Moc: 100 kW
Prędkość maksymalna: 65 km/h



Linki zewnętrzne

