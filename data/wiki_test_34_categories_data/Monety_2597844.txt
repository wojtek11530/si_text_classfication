Seria Poczet królów i książąt polskich obejmuje złote i srebrne monety kolekcjonerskie oraz obiegowe okolicznościowe o nominale 2 złote ze stopu Nordic Gold. Narodowy Bank Polski zainaugurował tę serię w 1979 roku. Jej celem było przedstawienie sylwetek polskich władców.

Lista monet serii Poczet królów i książąt polskich
Kolekcjonerskie monety złote bite są kruszcu próby 900/1000. Srebrne numizmaty powstawały ze srebra próby 750 lub 925. Oba typy monet bite są stemplem lustrzanym. Zarówno awers, jak i rewers monet kolekcjonerskich jest zmienny. W latach 1979–1989 był to orzeł, nominał, rok wprowadzenia do obiegu oraz półkolem napis Polska Rzeczpospolita Ludowa. Od 1992 roku był to to orzeł, nominał, rok wprowadzenia do obiegu oraz półkolem napis Rzeczpospolita Polska. Rewers przedstawia jednego z królów lub książąt polskich.

Awers monet ze stopu CuAl5Zn5Sn1 (Nordic Gold) przedstawia orła, rok wprowadzenia do obiegu, nominał (2 złote) oraz napis Rzeczpospolita Polska. Na rewersie z kolei przedstawiony jest król lub książę władający Polską. Monety dwuzłotowe bite są stemplem zwykłym.









