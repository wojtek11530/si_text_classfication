Geely Automobile () – chiński producent samochodów osobowych z siedzibą w Taizhou, w prowincji Zhejiang.

Przedsiębiorstwo założone zostało w 1986 roku i zajmowało się początkowo produkcją chłodziarek, od 1992 części do motocykli, a od 1994 całych motocykli. Od 1998 roku Geely produkuje samochody osobowe.

Od połowy 2008 roku zaczęły się pojawiać informacje o tym, że firma Geely prowadzi rozmowy z koncernem Ford Motor Company na temat możliwości odkupienia firmy Volvo. Ostatecznie, Volvo zostało nabyte za cenę 1,8 miliarda dolarów. Stało się to faktem 29 marca 2010 roku. W lutym 2013 roku Geely stało się właścicielem spółki The London Taxi Company.

W 2013 roku Geely rozpoczęło produkcję w Borysowskich Zakładach Samochodowych i Traktorowych Urządzeń Elektrycznych na Białorusi. W planach jest budowa nowych zakładów w okolicach Borysowa. Docelowo planowane jest produkowanie 120&nbsp;000 aut rocznie.

Modele samochodów
Geely Beautyleo
Geely Emgrand
Geely Emgrand EV7
Geely Englon SC6
Geely Englon SX5
Geely Gleagle GC3
Geely Gleagle GC5
Geely Gleagle Panda
Geely Haoqing
Geely Kingkong
Geely Meirie
Geely Vision





