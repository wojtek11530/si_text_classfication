International GNSS Service (dawniej ang. International GPS Service for Geodynamics: Międzynarodowa Służba GPS do badań geodynamicznych) – międzynarodowa służba cywilna czuwająca m.in. nad dokładnością globalnych systemów nawigacji satelitarnej (umożliwiających wyznaczenie pozycji na podstawie sygnałów odbieranych od satelitów). Służba została zainicjowana w 1990 roku.

W Polsce stacje IGS znajdują się w miejscowościach: Borowa Góra, Józefosław, Lamkówko, Borówiec i Wrocław. Wymaga się, aby stacje były wyposażone w odbiorniki GPS z kodem precyzyjnym P i aby były w stanie przesyłać wyniki swoich dobowych obserwacji do regionalnych ośrodków opracowania danych w przeciągu 24 godzin i w przeciągu 72 godzin do ośrodków danych o sieci IGS.

Najważniejsze cele naukowe
produkcja efemeryd precyzyjnych,
dostarczanie międzynarodowej społeczności naukowej wysoko dokładnych orbit satelitów systemów nawigacji satelitarnej na podstawie ciągłych obserwacji przez światową sieć stacji permanentnie obserwujących satelity nawigacyjne,
wyznaczanie parametrów ruchu obrotowego Ziemi (monitorowanie przesunięć i stabilności ruchu obrotowego oraz stabilności poziomu morza),
rozszerzenie na całą Ziemię światowego układu odniesienia ITRF wyznaczanego przez Międzynarodową Służbę Ruchu Obrotowego Ziemi (IERS),
monitorowanie deformacji skorupy ziemskiej o charakterze globalnym,
badanie jonosfery,
meteorologia.

Produkty
współrzędne
parametry ruchu obrotowego Ziemi
współrzędne i parametry przesunięć stacji monitorujących
informacje o jonosferze i troposferze



Linki zewnętrzne
