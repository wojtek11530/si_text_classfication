David Hackett Souter (ur. 17 września 1939 w Melrose, Massachusetts) - amerykański prawnik, od 1990 sędzia Sądu Najwyższego USA. 1 maja 2009 oficjalnie ogłosił że udaje się na emeryturę. 

Lata młodości
Był jedynym dzieckiem bankiera Josepha Alexandra Soutera i Helen Hackett Souter. Lata młodości spędził w Concord i tam też ukończył szkołę średnią Concord High School.

Wykształcenie
Na Harvard College uzyskał licencjat z filozofii. W 1961 ukończył studia i został członkiem honorowego stowarzyszenia studenckiego Phi Beta Kappa. Studiował także na Uniwersytecie Oxford. Edukację zakończył ostatecznie w 1966 kończąc prawo na Harvard Law School.

Praktyka zawodowa
Po studiach w latach 1966-68 był współpracownikiem w kancelarii Orr and Reno w Concord. Następnie był asystentem Prokuratora Generalnego stanu New Hampshire, w 1971 zostać Zastępcą stanowego Prokuratora Generalnego, a latach 1976-78 był już stanowym Prokuratorem Generalnym.

W 1978 został współpracownikiem w Sądzie Najwyższym stanu New Hampshire, a w 1983 sędzią tegoż Sądu. W 1990 przez cztery miesiące był sędzią Sądu Apelacyjnego 1 okręgu.

Sąd Najwyższy
25 lipca 1990 został nominowany przez prezydenta George'a H. W. Busha na sędziego Sądu Najwyższego USA. Senat USA 10 października głosami 90 za i 9 przeciw zatwierdził tę kandydaturę.

Linki zewnętrzne
The Supreme Court Historical Society 









