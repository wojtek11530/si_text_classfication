Jordan (zm. 1154) – francuski kardynał. Często błędnie podaje się, że był rzymianinem z rodu arystokratycznego Bobone-Orsini.

Biografia
Był mnichem kartuzjańskim w klasztorze Le Mont-Dieu koło Reims. Prawdopodobnie w grudniu 1144 papież Lucjusz II mianował go kardynałem. Między 9 stycznia a 16 grudnia 1145 sygnował bulle papieskie jako kardynał diakon, a między 31 grudnia 1145 a 11 czerwca 1154 jako kardynał prezbiter S. Susanna. Za pontyfikatu Eugeniusza III przez kilka lat służył jako kamerling Św. Kościoła Rzymskiego. W 1151 razem z kardynałem Ottaviano z S. Cecilia był legatem papieskim w Niemczech w celu wezwania króla niemieckiego Konrada III do Italii na koronację cesarską. Rok później działał jako legat we Francji. W trakcie obu tych legacji zyskał złą sławę z powodu bezwzględności w egzekwowaniu opłat należnych Stolicy Apostolskiej od lokalnych kościołów. Uczestniczył w papieskiej elekcji 1145 i papieskiej elekcji 1153. Zmarł prawdopodobnie jesienią 1154 roku.



Bibliografia
Werner Maleczek, Papst und Kardinalskolleg von 1191 bis 1216'', Wiedeń 1984, s. 244-245
Ian Stuart Robinson, The Papacy 1073-1198. Continuity and Innovation, Cambridge University Press 1990
Johannes Matthias Brixius, Die Mitglieder des Kardinalkollegiums von 1130-1181'', Berlin 1912, s. 52 nr 7
Barbara Zenker, Die Mitglieder des Kardinalkollegiums von 1130 bis 1159'', Würzburg 1964

Linki zewnętrzne
S. Miranda: 




