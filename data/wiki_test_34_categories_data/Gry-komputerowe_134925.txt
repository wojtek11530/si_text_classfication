S.T.A.L.K.E.R.''' – seria trzech gier komputerowych z gatunku first-person shooterów z elementami gier fabularnych stworzona przez ukraińskie studio GSC Game World i wydana na systemy Microsoft Windows. Pierwsza gra serii – '''' z 2007 roku – do września 2008 roku sprzedała się w dwóch milionach egzemplarzy. Polskimi dystrybutorami serii są CD Projekt (dwie pierwsze części) oraz Cenega Poland (Zew Prypeci). Seria została spolszczona w oryginalny sposób: Mirosław Utta udzielił głosu jako lektor do wszystkich trzech części, podczas gdy w tle zachowano głosy rosyjskie. Na podstawie serii wydano także kilkadziesiąt powieści.

Akcja serii rozgrywa się na fikcyjnym obszarze wokół elektrowni jądrowej w Czarnobylu o nazwie Zona w latach 2011–2012. Po katastrofie elektrowni na jej terenie zaczęły pojawiać się tajemnicze i niezwykle cenne artefakty, które przyciągnęły najemników zwanych stalkerami. Zoną bardzo szybko zaczęło się interesować także wojsko i naukowcy. W wyniku promieniowania na terenie Zony powstały także niebezpieczne anomalie i mutanty. Fabuła skupia się na konfliktach występujących pomiędzy frakcjami przebywającymi na terenie Zony oraz odkrywaniu jej tajemnic. Gracz wciela się kolejno w stalkerów (dwie pierwsze części) i żołnierza pod przykrywką stalkera (trzecia część).

W 2012 roku ogłoszono, że studio GSC Game World straciło prawa do tworzenia gier z serii S.T.A.L.K.E.R.'', wobec czego prace nad grą S.T.A.L.K.E.R. 2'' zostały wstrzymane. Pojawiły się plotki, że prawa te kupiła firma Bethesda Softworks, lecz zostały one zdementowane zarówno przez jej przedstawiciela, Pete'a Hinesa, jak i przez profil serii w serwisie Facebook. Właścicielem marki S.T.A.L.K.E.R.'' jest Siergiej Grigorowicz, który twierdzi, że prace nad grą S.T.A.L.K.E.R. 2'' zostaną wznowione. Do 31 maja 2014 roku tryb gry wieloosobowej opierał się na serwerach usługi GameSpy Arcade, a w związku z ich zamknięciem twórcy gry uruchomili własne serwery. 

Seria została zainspirowana książką Piknik na skraju drogi napisaną przez Arkadija i Borysa Strugackich oraz filmem Stalker Andrieja Tarkowskiego z 1979 roku.

Gry z serii


S.T.A.L.K.E.R.: Cień Czarnobyla
Gra '''' została wydana 20 marca 2007 roku.

S.T.A.L.K.E.R.: Czyste Niebo
Gra '''' została wydana 22 sierpnia 2008 roku.

S.T.A.L.K.E.R.: Zew Prypeci
Gra '''' została wydana 2 października 2009 roku.

S.T.A.L.K.E.R. 2''
W sierpniu 2010 roku GSC Game World zapowiedziało kolejną odsłonę swojej serii, która miała nosić nazwę S.T.A.L.K.E.R 2''. 9 grudnia 2011 roku pojawiły się plotki mówiące o zamknięciu studia GSC Game World i anulowaniu prac nad grą, jednak 11 stycznia 2012 roku na profilu serii S.T.A.L.K.E.R.'' w serwisie Facebook ukazała się wiadomość, że produkcja gry będzie kontynuowana. 25 kwietnia 2012 roku ogłoszono, że GSC Game World straciło prawa do marki S.T.A.L.K.E.R.'', wobec czego postanowiono zakończyć prace nad grą. Większość pracowników GSC Game World utworzyło nowe studio o nazwie Vostok Games i rozpoczęło prace nad grą MMOFPS Survarium z modelem free-to-play. Właścicielem praw do marki pozostał Siergiej Grigorowicz, który w wywiadzie przeprowadzonym 21 września 2012 roku powiedział, że prace nad grą zostaną wznowione, a produkowana będzie ona przez studio z krajów postsowieckich w celu zachowania klimatu serii. Na początku grudnia 2012 roku niemiecka firma bitComposer ogłosiła, że nabyła prawa do marki i zamierza stworzyć kontynuację, jednak fakt ten został zaprzeczony przez firmę GSC Game World na jej oficjalnej stronie oraz na profilu serii na Facebooku.

Inne media
Powieści

Na podstawie serii przez różnych autorów zostało napisanych ponad 80 książek wydanych głównie w Rosji i Niemczech, które do lipca 2012 roku sprzedały się w ponad 6 milionach egzemplarzy.

W 2013 roku licencję na publikację książkowej serii S.T.A.L.K.E.R.'' w Polsce otrzymało od ukraińskiego GSC Game World lubelskie wydawnictwo Fabryka Słów. 26 kwietnia 2013 roku ukazała się pierwsza polska powieść z tej serii zatytułowana Ołowiany świt napisana przez Michała Gołkowskiego. 8 listopada 2013 roku wydana została powieść Ślepa plama Wiktora Noczkina w tłumaczeniu Gołkowskiego. 26 kwietnia 2014 ukazała się kolejna powieść Gołkowskiego - Drugi brzeg. Na sierpień 2014 roku została zapowiedziana druga powieść Wiktora Noczkina - Czerep mutanta, Droga donikąd '' M. Gołkowskiego oraz antologia zebranych opowiadań fanów serii.

Serial telewizyjny
9 listopada 2010 roku na oficjalnym profilu serii S.T.A.L.K.E.R.'' w serwisie Facebook pojawiła się informacja o produkowanym serialu telewizyjnym wraz z linkiem do strony zawierającej pierwszy zwiastun i kilka zdjęć. Odcinek pilotażowy serialu został w całości sfinansowany przez GSC Game World. Andriej Lewicki w wywiadzie przeprowadzonym przez Siergieja Paskiewicza ujawnił, że produkcja serialu została anulowana, gdyż Siergiej Grigorowicz nie był zadowolony z efektu końcowego.

Sprzedaż
W sierpniu 2010 roku podano, że seria S.T.A.L.K.E.R.'' sprzedała się na świecie w 4 milionach egzemplarzy.

Odbiór




Przypisy


Linki zewnętrzne
