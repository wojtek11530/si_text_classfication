Albeřice (pol. Alberzice) – osada przygraniczna w Czechach, w kraju kralovohradeckim.

Typowa czeska, przygraniczna, górska osada, położona w Karkonoszach, u zachodniego podnóża Grzbietu Lasockiego, na południe od Przełęczy Okraj. Osada charakteryzuje się luźną zabudową budynków, położonych po obu stronach drogi, w głęboko wciętej południkowo dolinie, której środkiem płynie Albeřický potok. Administracyjnie osada wchodzi w skład Marsova i dzieli się na dwie części Horní Albeřice i Dolní Albeřice.

We wsi znajduje się dawny zabytkowy wapiennik. Zachowały się domy i liczne murowane budynki gospodarcze. Na zachodnim zboczu Lasockiego Grzbietu (czes. Pomezní hřeben), poniżej granicy państwowej znajduje się najrozleglejszy w Karkonoszach teren krasowy z jaskiniami. Jaskinia Alberzycka (czes. Albeřicka jama) osiąga ponad 100 m długości, Jaskinia Krakonosza (czes. '' Krkonošova jama) zaś 50 m. Najmniejszą jest Jaskinia Celna (czes. Celni jama). W przeszłości w okolicy osady poszukiwano kruszców oraz wydobywano wapień. Po działalności górniczej pozostało kilka nieczynnych kamieniołomów, w których zadomowiły się ciekawe i cenne przyrodniczo gatunki roślin. Na terenie kamieniołomów utworzono rezerwat przyrody Alberzicke łomy (czes. '' Albeřicke łomy). Nieczynne wyrobiska kamieniołomów są chronionym "naturalnym" zabytkiem.

Osada dobrze zagospodarowana turystycznie. Znajduje się tu kilka wyciągów i narciarskich tras zjazdowych oraz pensjonatów.

Byłe Przejście graniczne
Horní Albeřice - Niedamirów – na szlaku turystycznym.

Turystyka
przez wieś prowadzą szlaki turystyczne:
piesze
czerwony – prowadzący z Sowiej Przełęczy, przez  Przełęcz Okraj do jaskiń w Horní Albeřice i dalej.
rowerowe

fragment trasy z Przełęczy Okraj do Žacléřa.

Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-východ. turistická a lyžařská mapa 1:25&nbsp;000, Nakladelství ROSY, 1995, 80-85510-29-4





