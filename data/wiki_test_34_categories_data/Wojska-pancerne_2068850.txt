Departament Inżynierii Ministerstwa Spraw Wojskowych  – organ pracy ministra spraw wojskowych właściwy w sprawach wojsk saperskich Wojska Polskiego II RP.

Departament V Inżynierii i Saperów 1921-1925
Po zakończeniu wojny polsko bolszewickiej przystąpiono do demobilizacji armii i przejścia wojska na stopę pokojową. W wyniku nowej organizacji z dotychczasowej Sekcji Inżynierii i Saperów Departamentu II Wojsk Technicznych oraz likwidowanego Departamentu VIII Budownictwa powstał Departament V Inżynierii i Saperów.

Departament zajmował się następującymi zagadnieniami: 
opracowywanie projektów organizacji, etatów oraz dyslokacji wojsk saperskich,
określanie stanów osobowych, uzbrojenia i zaopatrzenia materiałowo technicznego,
zagadnienia mobilizacji i demobilizacji,
wyszkolenie oddziałów saperskich,
nadzór nad szkolnictwem saperskim, 
opracowanie regulaminów, instrukcji, prowadzeniem badań naukowych i studiów nad rozwojem saperów,
ewidencja oficerów,
sporządzanie budżetu.

Skład departamentu
szef departamentu - płk/gen. bryg. Mieczysław Dąbkowski (1921 - VI 1926)
zastępca szefa departamentu - płk inż. Wacław Abramowski
wydział ogólnoorganizacyjny – ppłk Mieczysław Wężyk
wydział techniczny - urzędnik wojskowy inż. Konstanty Haller 
wydział zaopatrzenia - kpt. Wacław Szwejkowski
inspektor do spraw inżynierii - płk Antoni Radzinkinos
inspektor saperów - ppłk Hugon Griebsch, płk Zygmunt Nawratil
referat budowlany
referat szkoleniowy 

Departament Wojsk Technicznych 1925-1927
23 czerwca 1925 połączono Departament V Inżynierii i Saperów z Departamentem VI Wojsk Technicznych. Powstał wtedy Departament V Wojsk Technicznych.
Zadania departamentu  nie uległy poważniejszym zmianom. Ich zakres został jednak rozszerzony na kolejne rodzaje wojsk.

Departament funkcjonował do  czasu reorganizacji najwyższych władz wojskowych przeprowadzonych przez marszałka Józefa Płsudskiego po przewrocie majowym 1926.

Struktura organizacyjna
Szef departamentu - płk inż. Marian Przybylski
wydział ogólny
wydział saperów
wydział wojsk łączności
wydział wojsk samochodowych

Departament Inżynierii 1927-1929
15 października 1927 Departament Wojsk Technicznych  został przeorganizowany w Departament Inżynierii. Funkcjonował on w strukturach  Ministerstwa Spraw Wojskowych do 31 stycznia 1929. Na bazie jego  wydziałów utworzono szefostwa: saperów, łączności i broni pancernych oraz Departament Zaopatrzenia Inżynierii MSWojsk. 

Struktura organizacyjna
Szef departamentu – płk Jan Skoryna
wydział ogólny 
wydział saperów 
wydział wojsk łączności
wydział broni pancernej 
referat rachunkowo - budżetowy

Bibliografia
