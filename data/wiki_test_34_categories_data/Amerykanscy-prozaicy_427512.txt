Ira Marvin Levin (ur. 27 sierpnia 1929 w Nowym Jorku, zm. 12 listopada 2007 tamże) – amerykański pisarz, autor powieści sensacyjnych, sztuk teatralnych i tekstów piosenek.

Zarys biografii
Levin studiował na Uniwersytecie Nowojorskim, na kierunkach filozofia i filologia angielska. Po studiach pisał scenariusze do filmów szkoleniowych oraz skrypty dla telewizji. Pierwszą powieść, A Kiss Before Dying, napisał w wieku 22 lat. 

Levin był pisarzem wszechstronnym; w jego dorobku są zarówno dreszczowce, jak i komedie. Filmowa wersja jego sztuki No Time For Sergeants zainicjowała karierę Andy'ego Griffitha. Najbardziej znaną sztuką Levina jest Deathtrap, do dzisiaj wystawiana na Broadwayu. Została ona sfilmowana w 1982, wystąpili w niej Christopher Reeve i Michael Caine.

Najbardziej znaną powieścią Levina jest Dziecko Rosemary, horror opowiadający o satanizmie i okultyzmie.

Twórczość
Powieści
Pocałunek przed śmiercią (A Kiss Before Dying, 1952)
Dziecko Rosemary (Rosemary's Baby, 1967)
Ten wspaniały dzień (This Perfect Day, 1970, wyd. pol. 1995)
Żony ze Stepford (The Stepford Wives, 1972, wyd. pol. 1992)
Chłopcy z Brazylii (The Boys from Brazil, 1976, wyd. pol. 1992)
Sliver (Sliver, 1991, wyd. pol. 1994)
Son of Rosemary (1997)
Musicale
Drat! The Cat!'' (1965) – libretto

Zobacz też


Linki zewnętrzne
