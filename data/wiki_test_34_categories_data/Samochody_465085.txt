













Kia Motors – najstarsze koreańskie przedsiębiorstwo motoryzacyjne produkujące samochody osobowe i lekkie dostawcze, należące do grupy Hyundai Kia Automotive Group.

Nazewnictwo
Nazwa przedsiębiorstwa KIA składa się z dwóch członów: pierwszy ki oznacza powstać lub wychodzić. Druga część wyrażenia - a w języku koreańskim oznacza Azję. Tak więc nazwa KIA może być z grubsza przetłumaczona jako powstać w Azji bądź wyjść z Azji.

Historia firmy
Przedsiębiorstwo rozpoczęło swoją działalność w grudniu 1944 roku od ręcznej produkcji części do rowerów. Nosiło wówczas nazwę Kyungsung Precision Industry. W marcu 1952 roku zmieniono nazwę firmy na Kia Industry Corp.''. Podążając za potrzebami lokalnego rynku, w 1961 roku zaczęło wytwarzać motocykle, a od 1962 3-kołowe pojazdy dostawcze K-360. Na początku lat 70. skonstruowało własny silnik, a następnie podjęło się wytwarzania samochodów. 

W 1971 rozpoczęto wytwarzanie samochodów ciężarowych. Pierwszym pojazdem pasażerskim koncernu stała się Kia Brisa S100 produkowana od października 1974 roku, będąca licencyjnym modelem Mazdy Familia. Wiele następnych modeli również powstawało na licencji japońskiego koncernu Mazda (np. kilka wersji modelu Mazda 121 produkowanych pod nazwami Kia Pride czy Kia Avella, Mazda 323 jako Kia Sephia, Mazda 626 jako Kia Clarus, Mazda 929 jako Kia Potentia). W latach 1978-1981 montowano samochody Peugeot 604 i Fiat 132. Od 1976 do koncernu należało 28,3% akcji firmy Asia Motors. Do 2000 powstawały samochody pod marką Asia, np. model Asia Rocsta. W 1983 Mazda przejęła 7,5% akcji firmy Kia, w 1986 Ford przejął 9,4% akcji. Efektem tych powiązań była m.in. sprzedaż niektórych modeli produkowanych przez firmę w sieci koncernu Ford pod jego marką (np. modele bazujące na licencyjnej Mazdzie 121 jako Ford Aspire i Ford Festiva).

W 1997 firma zbankrutowała i znalazła się pod zarządem komisarycznym banków. W marcu 1999 koncern Hyundai przejął 25% akcji firm Kia i Asia. W czerwcu 1999 firmy te zostały połączone w ramach koncernu Hyundai Motor. pod koniec 1999 Hyundai zwiększył udziały w Kia do 39,94%, w 2003 wzrosły one do 47,39%, a w 2005 spadły do 40,62% akcji.

W marcu 1990 zmieniono nazwę przedsiębiorstwa na Kia Motors. W okresie tym nastąpiła znaczna ekspansja przedsiębiorstwa na rynki obu Ameryk (1992) i Europy, a także dynamiczny wzrost produkcji, która pod koniec 1993 roku łącznie przekroczyła 3.000.000 sztuk. Przedsiębiorstwo dalej rozwijało się dynamicznie. W marcu 2005 roku Kia celebrowała wyeksportowanie 5-milionowego auta. To osiągnięcie należy szczególnie podkreślić ze względu na fakt, że Kia osiągnęła 4- milionowy eksport niespełna niż rok wcześniej. W chwili obecnej Kia jest najstarszym i drugim co do wielkości producentem samochodów w Korei. W sumie na całym świecie taśmy produkcyjne opuszcza ponad 1.3 mln pojazdów rocznie. W Polsce Kia Motors pojawiła się w 1995 roku. Początkowo filia handlowa działała pod nazwą PB Motors, a we wrześniu 1997 roku przedsiębiorstwo zmieniło nazwę na Kia Motors Polska Sp. z o.o.'' (KMP).

Produkcja na licencji Kia
W Malezji firma "Naza Group of Companies" produkuje na licencji kilka modeli firm Kia, Hafei oraz Peugeot pod marką Naza. Produkcja modeli Kia rozpoczęła się w sierpniu 2001 roku w fabryce "Automotive Manufacturers Malaysia Sdn Bhd" (AMM) w Pekan/Pahan. Powstawał tam model Naza Kia Spectra. W 2004 roku otwarto drugą fabrykę w Gurun/Kedach. Powstała wówczas filia grupy odpowiedzialna za produkcję samochodów - "Naza Automotive Manufacturing Sdn Bhd". W sierpniu 2003 rozpoczęła się licencyjna produkcja modelu Carnival I generacji pod nazwą Naza Ria. Od stycznia 2005 oferowany jest model Naza Citra na bazie Carens II generacji. Jesienią 2005 roku rozpoczęto montaż modelu Naza Sorento. W listopadzie 2006 roku zadebiutował model Naza Suria bazujący na Picanto oraz dwa inne modele na licencji Hafei Lobo i Peugeot 206.

Ciekawostki
Łączna liczba pracowników zatrudnianych przez KIA Motors na całym świecie wynosi ok. 33 000.
Roczny przychód koncernu to niemal 19 miliardów $.
Przedsiębiorstwo to jest głównym sponsorem tenisowego Australian Open oraz Pucharu Davisa.
Od 2007 do 2014 Kia Motors jest oficjalnym motoryzacyjnym partnerem FIFA, a w 2008 było jednym z głównych sponsorów EURO 2008.
Od początku lat 90. XX wieku do czasów obecnych Kia Sportage (w starej oraz nowej wersji) stanowią pojazdy flotowe wozów transmisyjnych radia RMF FM.
W 2012 roku prezesem Kii został jej dotychczasowy designer, Niemiec Peter Schreyer. Jest on pierwszym prezesem Kii w historii, który nie jest Koreańczykiem.

Modele
Segment A
Picanto/Morning/Naza Suria
Ray/Ray EV
Wycofane z produkcji
Kia Pride

Segment B
Rio UB/Pride 2
Venga
Wycofane z produkcji
Avella

Segment C
cee'd
pro_cee'd
cee'd_SW
Forte
Wycofane z produkcji
Cerato (w Europie)
Shuma/Spectra5/Naza Kia Spectra
Sephia/Spectra

Segment D
Magentis/Optima/Lotze

Wycofane z produkcji
Clarus/Credos

Segment E
Cadenza
Kia K9
Wycofane z produkcji
Opirus/Amanti
Qianlima

Segment K, Minivany
Soul
Carens III/Rondo/Naza Citra
Carnival/Sedona/Naza Ria
Wycofane z produkcji
Joice/Carstar
Carens II/Xtrek

Terenowe
Sportage
Sorento
Borrego/Mohave
Wycofane z produkcji
Asia Rocsta
Retona

Dostawcze
K2900/Bongo III
Wycofane z produkcji
Pregio
K2500/Bongo I
K2700/Bongo II
Autobusy
Granbird
Wycofane z produkcji
Combi/Power Combi

Modele koncepcyjne
Kia Soul (2006)
Kia Sidewinder (2006)
Kia Kee (2007)
Kia Kue (2007)
Kia Koup (2008)
Kia KND-5 (2009)
Kia Ray (2010)
Kia POP (2010)
Kia KV7 (2010)
Kia Naimo (2011)
Kia GT (2011)
Kia Shift (2012)

Linki zewnętrzne
