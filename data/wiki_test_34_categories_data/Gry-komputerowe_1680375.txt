The Rise of Rome – oficjalny dodatek do gry Age of Empires. Został wydany w roku 1998 po tym, jak podstawowa część gry zebrała pochlebne recenzje.

Założenia Gry
Główna mechanika gry nie uległa zmianie. Nadal chodzi o całkowitą dominację na mapie z pomocą siły militarnej, rozwoju technologicznego, religijnego (zajęcie Ruin, bądź Artefaktów) lub z pomocą Cudu.

Warstwa Fabularna
Dodatek daje nam możliwość pokierowania Rzymianami podczas 4 kampanii. Pierwsza z nich opowiada o założeniu Rzymu - począwszy od budowy strażnic na każdym z siedmiu wzgórz starożytnego miasta, oraz pokazuje początek dziejów jednego z największych państw starożytności. Kampania obejmuje czasy od IV w. p.n.e. do 84 r p.n.e. (zdobycie przez Rzymian Pontu).
2 kampania przybliża nam życie Cezara, jednego z najsłynniejszych cesarzy rzymskich i obejmuje czasy od 84 r. p.n.e. (uwolnienie Cezara z niewoli piratów grasujących po Morzu Śródziemnym) do 48 r. przed Chrystusem (walka pomiędzy Cezarem a Pompejuszem).
Kolejna kampania przybliża nam historię Pax Romana (pokoju Rzymskiego), ostatnia natomiast opowiada o wrogach Imperium (Septimius Odenathus, Hannibal, Spartakus).

Nowości
W dodatku pojawiło się kilka nowych jednostek takich jak Galera Ogniowa, Procarz, Rydwan z Kosami (na wzór rydwanu z Koloseum), czy Słoń w Pancerzu. Zostało także dodanych kilka nowych technologii - pojawiła się możliwość odkrycia medycyny (Kapłani dużo szybciej leczą rannych), logistyki (jeśli nasza armia to wyłącznie piechota z Koszar, możemy osiągnąć pułap 75 jednostek), sztuka oblężnicza (Chłopi dużo skuteczniej niszą mury i wieże, Procarze uzyskują większą siłę ataku oraz dłuższy rzut) czy męczeństwo (Kapłan może poświęcić swoje życie aby natychmiastowo nawrócić jednostkę wroga).
Dzięki "Rise of Rome" będziemy mogli pokierować 4 nowymi cywilizacjami - do naszej dyspozycji oddano ludy Rzymian, Palmyryjczyków, Macedończyków oraz Kartagińczyków. W dodatku tym zostały dodane też pewne usprawnienia np. kolejkowanie jednostek.











