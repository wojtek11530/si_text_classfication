James Ellroy, właściwie Lee Earle Ellroy (ur. 4 marca 1948 w Los Angeles) – amerykański pisarz.

Autor powieści kryminalnych, które stały się światowymi bestsellerami. Znany z telegraficznego stylu pisania (omija zbędne słowa), zagmatwanej akcji i pesymistycznej wizji świata. Według jego powieści nakręcono już 6 filmów fabularnych, a najbardziej znane to Tajemnice Los Angeles (L.A. Confidential, 1997) i Czarna Dalia (The Black Dahlia, 2006). W planach są ekranizacje 3 kolejnych powieści.

Gdy miał 10 lat została zamordowana jego matka, a sprawców nie wykryto. Odtąd zaczął interesować się pracą policji w Los Angeles. Jako młody człowiek nadużywał alkoholu, spędził nawet pewien czas w więzieniu. Wydźwignął się z nałogu dzięki pracy nosiciela kijów golfowych i poważniejszemu zajęciu się pisaniem. Pierwsza jego powieść ukazała się w roku 1981. W 1995 roku przeprowadził się z Los Angeles do Kansas City.

Twórczość
Po polsku wydano cały słynny Kwartet L.A.'' (L.A. Quartet): 
Czarna Dahlia (The Black Dahlia, oryg. 1987)
Wielkie nic (The Big Nowhere, oryg. 1988)
Tajemnice Los Angeles (L.A. Confidential, oryg. 1990)
Biała gorączka (White Jazz, oryg. 1992)
oraz powieści Tajna sprawa (Clandestine, oryg. 1982), Noce krwi (Blood on the Moon, oryg. 1983), Mroczny powód (Because the Night, oryg. 1984), Amerykański spisek (American Tabloid, oryg. 1995) i Sześć tysięcy gotówką (The Cold Six Thousand, oryg. 2001).

Linki zewnętrzne
