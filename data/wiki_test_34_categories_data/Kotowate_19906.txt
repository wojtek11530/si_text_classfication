Kot tybetański (Felis bieti) – gatunek drapieżnego ssaka z rodziny kotowatych. Występuje w północno-zachodnich Chinach, nad rzeką Huang He i na południu Gobi. Opisany w 1889 roku przez Francuza Alphonse Milne-Edwardsa. Na początku sądzono, że jest spokrewniony z chausem, współcześnie sądzi się, że jest bliższy żbikowi, a przez niektórych traktowany jest jako jego podgatunek. 

Długość ciała bez ogona: 68-95 cm
Długość ogona: 30-45 cm
Masa ciała: 6-9 kg
Ubarwienie: Ubarwiony żółtoszaro, na grzbiecie ciemniej. Uszy z pędzelkami, żółtobrązowe. Ogon tępo zakończony z czarnym czubkiem, poprzedzonym 4 czarnymi pierścieniami. 
Pożywienie: Żywi się głównie gryzoniami i ptakami. Zwierzę słabo poznane, zagrożone wyginięciem, ponieważ zjada również szczekuszki, które na obszarze jego występowania truje się, jako szkodniki.
Rozród: W miocie występują 2-4 młode.
Biotop: Najchętniej zamieszkuje wysokie łąki górskie.
Tryb życia: Gatunek aktywny w nocy.



Linki zewnętrzne




