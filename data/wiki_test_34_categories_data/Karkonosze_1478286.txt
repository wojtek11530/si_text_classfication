Grzybowiec (niem. Matzlerberg, Bismarckhöhe, 752 m n.p.m.) – szczyt w Karkonoszach, w obrębie Pogórza Karkonoskiego.

Najwyższy szczyt rozległego masywu w północno-zachodniej części Pogórza Karkonoskiego, położonego pomiędzy Piechowicami, Sobieszowem, Jagniątkowem, Michałowicami i Szklarską Porębą Dolną. Masyw ten składa się z pięciu grzbietów wybiegających ze szczytu Grzybowca. Są to:

zachodni z Drewniakiem i Złotym Widokiem,
północno-zachodni z Piechowicką Górą,
północny z Kątnikiem i Młynikiem,
północno-wschodni z Trzmielakiem, Sobieszem i Ostroszem,
południowo-wschodni (najkrótszy) z Sośnikiem.

Cały masyw zbudowany jest z granitu karkonoskiego.

Pod szczytem skałki. Skałki występują też w całym masywie.

Na szczycie znajduje się pensjonat Grzybowiec-Bismarckhöhe (714 m n.p.m.). Była to siedziba kanclerza Niemiec Otto von Bismarcka.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7

Linki zewnętrzne
