Franciszek Prokop (ur. 30 marca 1887 w Szynwałdzie, zm. 1940 w Twerze) – nadkomisarz Policji Państwowej, jedna z ofiar zbrodni katyńskiej.

Biografia
Syn Macieja i Katarzyny z Robaków. Ukończył II Gimnazjum w Tarnowie, studiował prawo na Uniwersytecie Jagiellońskim. W okresie I wojny światowej w Armii Austro-Węgier i V Dywizji Syberyjskiej. Od 11 listopada 1918 roku do 30 czerwca 1923 roku w Wojsku Polskim, uczestnik wojny polsko-bolszewickiej, kapitan piechoty rezerwy. Od 1 lipca 1923 roku w Policji Państwowej, pełnił służbę w m.in. województwie krakowskim i województwie lubelskim. Od 1936 roku do września 1939 roku kierownik referatu wojskowego Komendy Wojewódzkiej Policji we Lwowie.

Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku jako jedna z ofiar zbrodni katyńskiej. Pochowany w Miednoje.

Awans pośmiertny
4 października 2007 roku Franciszek Prokop został pośmiertnie awansowany na stopień podinspektora Policji Państwowej.

Odznaczenia
Krzyż Niepodległości
Krzyż Walecznych
Srebrny Krzyż Zasługi (dwukrotnie)
Medal Pamiątkowy za Wojnę 1918-1921
Medal Dziesięciolecia Odzyskanej Niepodległości



Bibliografia
. ISBN 8389474069














