Sputnik 24''' – radziecka sonda kosmiczna wystrzelona 4 listopada 1962, której zadaniem było wylądowanie na powierzchni Marsa. 

W 260 s lotu nastąpiła usterka w systemie ciśnieniowym. Spowodowała kawitację w rurociągu utleniacza i pompie ciekłego tlenu, oraz uszkodzenie pompy paliwa w 292 s lotu. Jakkolwiek sonda i stopień ucieczkowy (Block L) osiągnęły orbitę parkingową, silne wstrząsy stopnia 3. spowodowały wypadnięcie bezpiecznika i niemożność odpalenia silnika stopnia ucieczkowego. Radary amerykańskiego systemu wczesnego ostrzegania przed pociskami balistycznymi zaobserwowały pięć dużych fragmentów sondy i członów rakiet. Ostatnie pozostałości sondy spaliły się w atmosferze Ziemi 19 stycznia 1963.

Masa sondy wraz z członem ucieczkowym wynosiła 6500 kg, natomiast sama sonda ważyła 890 kg. 

Gdyby misja się powiodła, sonda doleciałaby do Marsa 21 czerwca 1963.

Bibliografia
(PDF) 





