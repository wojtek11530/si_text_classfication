Isdera CW 311''' – niemiecki samochód sportowy. W roku 1972 zaczęto projektowanie i budowę prototypu. Auto pod względem budowy i konstrukcji jest bardzo nowatorskie. W 1978 roku na salonie w Genewie firmę Isdera zaprezentowała model CW 311. Przy okazji produkcji tego modelu firma użyła zastrzeżonych znaków Mercedesa emblematów, silnika, podzespołów, marka jednak nie wytoczyła procesu sądowego Eberhardowi Schulzowi, gdyż pojazd stanowił świetną reklamę dla pojazdów Mercedesa i Schulz był kiedyś ich projektantem. Eberhard pracował także w Mercedesie w latach 60, a w Porsche w latach 70 kiedy opracowywał właśnie model CW 311. Auto to nazwę swą zawdzięcza niskiemu jak na tamte czasy współczynnikowi oporu powietrza, który wynosił cx.0.31. Auto posiadało największy ówcześnie silnik firmy Mercedes-Benz o pojemności prawie 7 litrów, zapożyczony od dużego modelu - niegdyś najszybszej limuzyny świata Mercedesa W116, który został umieszczany centralnie, a moc w nim została podniesiona z oryginalnych 286 KM do 375 KM. Auto posiadało manualną skrzynię biegów o 5 przełożeniach z wyjątkowym długim 5 biegiem, oryginalnie w limuzynach montowana była tylko automatyczna. Auto legitymowało się taką samą mocą jak najmocniejszy samochód świata w tamtych latach Lamborghini Countach. Produkowany był przez 5 lat do zaprezentowania następcy - modelu Imperator 108i będący po prostu przeobrażeniem modelu CW 311. Nie wiadomo ile modeli zostało faktycznie wyprodukowanych na przestrzeni tych lat, ale sądząc po egzemplarzach zachowanych do dzisiaj nie wyprodukowano więcej niż 10 sztuk.

Auto zaprezentowano również w filmie niemiecko-francuskim Car-Nappin z 1980 roku, gdzie odegrało niemałą rolę.



Bibliografia
