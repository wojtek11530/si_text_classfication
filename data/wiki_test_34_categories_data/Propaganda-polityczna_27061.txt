Triumf woli (niem. Triumph des Willens) – niemiecki film propagandowy nakręcony przez Leni Riefenstahl w 1934 roku podczas zjazdu NSDAP (partii hitlerowskiej) w Norymberdze.

Sama Riefenstahl nie traktowała Triumfu ...'' jako filmu propagandowego, przede wszystkim ze względu na brak jakiejkolwiek narracji, jednak ze względu na pewne zabiegi techniczne można go nazwać propagandowym (np. filmowanie Adolfa Hitlera z "żabiej perspektywy", czyli od dołu co powodowało, że wydawał się większym, potężniejszym, a ukazywanie zebranych ludzi w swej masie z góry, co stwarzało wrażenie nikłości wobec Hitlera). Film wpływał na emocjonalność ówczesnego widza poprzez gwałtowne przemówienia Hitlera, ale i przez ukazanie ogromu uroczystości i perfekcyjności wykonania zjazdu poprzez ujęcia z oddali. 
Celem politycznym VI zjazdu było ukazanie jednolitości i solidarności w szeregach hitlerowskich organizacji pod niekwestionowanym przywództwem Hitlera. Jest to szczególnie widoczne w przemówieniu Rudolfa Hessa. Zjazd NSDAP w 1934 roku miał potwierdzić pełną kontrolę partii nad SA, której poprzednie dowództwo zostało wymordowane trzy miesiące wcześniej w nocy długich noży. W jednym z przemówień Hitler nie omieszkał wspomnieć o czystości rasowej przywódców partyjnych. Film pokazuje VI zjazd partyjny NSDAP, który odbył się  w dniach 4-10 września 1934 roku w Norymberdze. 
Pojawiały się głosy, że został specjalnie zainscenizowany dla potrzeb filmu. Jednakże wydaje się to być nieprawdą ze względu na to, że takie zjazdy odbywały się i wcześniej i później. Zjazd został zaprojektowany przez Alberta Speera. 

Uzupełnieniem Triumfu woli jest film dokumentalny Raya Müllera Potęga obrazu. W filmie tym można zobaczyć zarówno materiały z produkcji Triumfu woli jak i rzeczywiste przesłanki kierujące Leni Riefenstahl podczas kręcenia filmu.

Nagrody
Narodowa Nagroda Filmowa 1934/1935, przyjęła 25 lipca 1935 r. z rąk Josepha Goebbelsa. 
Nagroda za najlepszy zagraniczny film dokumentalny (dell'Istituto Nazionale LUCE) na Międzynarodowym Festiwalu Filmowym (Biennale) w Wenecji w 1935 r.
Złoty Medal i Wielka Nagroda Francuska (Wielka Nagroda Paryskiej Wystawy Światowej) - 1937 

Linki zewnętrzne
