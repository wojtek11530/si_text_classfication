

Gmina Wyznaniowa Żydowska w Łodzi – ortodoksyjna gmina żydowska z siedzibą w Łodzi, obejmująca centralną część Polski. Gmina jest członkiem Związku Gmin Wyznaniowych Żydowskich.

Obszar gminy obejmuje terytoria dawnych województw: łódzkiego, skierniewickiego, płockiego, sieradzkiego i piotrkowskiego. 

Po opieką gminy znajdują się dwie czynne synagogi (Synagoga przy Pomorskiej i Synagoga Reicherów), a także nowy cmentarz żydowski oraz inne nieruchomości spoza Łodzi, odzyskane na mocy ustawy z 1997 roku o restytucji mienia żydowskiego.

Gmina prowadzi dom dziennego pobytu dla osób starszych, koszerną restaurację Cafe Tuwim, Centrum Kultury i Historii Żydów, dom gościnny Linat Orchim, jesziwę Szomrej HaDat, bractwo pogrzebowe „Chewra Kadisza”, bractwo Bikur Cholim, koszerną stołówkę charytatywną oraz mykwę. W planach jest budowa nowej synagogi, przeznaczonej dla 200 osób.

Od połowy 2006 roku gmina rozpoczęła emisję audycji radiową Szalom – magazyn religii i kultury żydowskiej, gdzie poruszane są tematy z zakresu kultury żydowskiej; jest ona nadawana na falach Radia Łódź.

Zarząd główny
Przewodniczący - Symcha Keller
Wiceprzewodniczący - Michał Nadel (zmarł we wrześniu 2014) 
Sekretarz - Jankiel Mitelman
Członkowie Zarządu - Hubert Rogoziński, Leonard Śniadkiewicz

Adres gminy
91-416 Łódź
ul. Pomorska 18

Zobacz też
Synagogi w Łodzi
Mykwa w Łodzi
Cmentarz żydowski w Łodzi
Fundacja Monumentum Iudaicum Lodzense
Michał Nadel

Linki zewnętrzne
