'''4 Dywizja Lekka (niem. ''4. leichte Division '') – niemiecka lekka dywizja pancerna z okresu II wojny światowej

Historia
Dywizja została sformowana rozkazem z dnia 1 kwietnia 1938 roku w Wiedniu, po włączeniu w skład Wehrmachtu wojsk austriackich. Dywizji powstała na bazie austriackiej Dywizji Szybkiej (Schnellen Division), przejmując jej wyposażenie oraz część kadry a jej dowódcą został generał armii austriackiej Alfred von Hubicki. 

W marcu 1939 roku dywizja uczestniczyła w zajęciu Czechosłowacji.

W trakcie kampanii wrześniowej w 1939 roku walczyła w składzie XVIII Korpusu Armijnego 14 Armii.

Po zakończeniu walk w Polsce pozostała w odwodzie Naczelnego Dowództwa. Rozkazem z dnia 3 stycznia 1940 roku została przekształcona w 9 Dywizję Pancerną. 

Dowódca
gen. mjr Alfred Ritter von Hubicki (1938 – 1940) 

Skład
10 pułk strzelców konnych (Kavallerie-Schützen-Regiment 10'')
11 pułk strzelców konnych (Kavallerie-Schützen-Regiment 11'')
9 pułk rozpoznawczy (Aufklärungs-Regiment 9'')
33 batalion pancerny (Panzer-Abteilung 33'')
102 pułk artylerii (Artillerie-Regiment 102'')
50 batalion przeciwpancerny (Panzerabwehr-Abteilung 50'')
86 batalion pionierów (Pionier-Bataillon 86'')
85 batalion łączności (Nachrichten-Abteilung 85'')
60 dywizyjne zgrupowanie zabezpieczenia (Infanterie-Divisions-Nachschubführer 60'')

Bibliografia
Carl Hans Hermann Die 9. Panzer-Division 1939 - 1945'' wyd. Podzun-Pallas-Verlag, Friedberg 1982
Linki zewnętrzne
