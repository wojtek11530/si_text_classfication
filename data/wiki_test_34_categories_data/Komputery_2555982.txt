Sony Ericsson Xperia Pro – smartfon wyprodukowany przez firmę Sony Ericsson z systemem operacyjnym Android. Zaprezentowany został 19 października 2011 roku.

Dane techniczne
Xperia Pro posiada 3,7-calowy ekran dotykowy działający w rozdzielczości 854x480, wspierany przez autorską technologię Sony - Mobile BRAVIA Engine - która optymalizuje efektywność i kolor obrazu. Matryca aparatu fotograficznego wynosi 8,1 megapikseli i pozwala nagrywać filmy Video HD (w 720p), a także wykonywać zdjęcia w rozmiarach 3264x2448 pikseli. Telefon został wyposażony w procesor Qualcomm Snapdragon o częstotliwości taktowania 1 GHz oraz po 512 MB pamięci wewnętrznej i RAM. Standardowa bateria, wykorzystująca akumulator litowo-polimerowy, posiada pojemność 1500 miliamperogodzin.

Do dyspozycji użytkownika smartfona jest złącze mini-HDMI, dzięki któremu urządzenie można podłączyć do telewizora, złącze mini-Jack pozwalające na korzystanie m.in. ze słuchawek oraz micro-USB dzięki któremu można podłączyć urządzenie do komputera bądź laptopa.

Dodatkowo telefon wyposażono w zestaw zawierający ładowarkę, złącze USB i słuchawki douszne).



Linki zewnętrzne
