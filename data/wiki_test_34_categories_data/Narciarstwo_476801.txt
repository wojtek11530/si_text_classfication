Jochen Danneberg (ur. 9 kwietnia 1953 r.) – niemiecki skoczek narciarski, reprezentant Niemieckiej Republiki Demokratycznej, srebrny medalista olimpijski i dwukrotny zwycięzca Turnieju Czterech Skoczni. Obecnie trener reprezentacji Chin w skokach narciarskich.

Kariera
Debiut na międzynarodowej arenie zaliczył 30 grudnia 1972 roku w Oberstdorfie podczas zawodów FIS, kiedy zajął 21 miejsce. 1 stycznia 1973 roku w Garmisch-Partenkirchen był piąty. 30 grudnia 1975 roku w Oberstdorfie zajął drugie miejsce bezpośrednio za Austriakiem Tonim Innauerem, 1 stycznia 1976 roku w Partenkirchen był trzeci, 4 stycznia w Innsbrucku wygrał, a 6 stycznia w Bischofshofen był szósty. Dzięki temu wygrał cały 24. Turniej Czterech Skoczni. W 1976 roku, na zimowych igrzyskach olimpijskich w Innsbrucku zdobył srebrny medal na normalnym obiekcie, ulegając jedynie swemu rodakowi i klubowemu koledze Hansowi-Georgowi Aschenbachowi. Na tych samych igrzyskach był czwarty na dużej skoczni, przegrywając walkę o brązowy medal z innym reprezentantem NRD - Henrym Glaßem o zaledwie 0,1 punktu. W sezonie 1976/1977 ponownie wygrał Turniej Czterech Skoczni. 

Wziął także udział w mistrzostwach świata w Lahti w 1978 roku, gdzie zajmował ósme miejsca w obu konkursach indywidualnych, a w nieoficjalnym konkursie drużynowym wraz z kolegami z reprezentacji zwyciężył. W sezonie 1978/1979 zajął trzecie miejsce w 27. Turnieju Czterech Skoczni zajmując 2. miejsce w Oberstdorfie, 9. miejsce Partenkirchen, 3. miejsce w Innsbrucku i 8. miejsce w Bischofshofen. W Pucharze Świata jedyne zwycięstwo odniósł 30 grudnia 1979 roku w Oberstdorfie. Ostatni raz na międzynarodowych zawodach wystartował 17 lutego 1980 roku podczas igrzysk w Lake Placid, gdzie zajął 20 miejsce na normalnej skoczni. Następnie zakończył karierę skoczka.

Od 1998 do 2007 roku Jochen Danneberg był trenerem reprezentacji Korei Południowej w skokach narciarskich. Jego podopieczni nie osiągnęli znaczących sukcesów poza pojedynczymi miejscami na podium w Pucharze Kontynentalnym. Od 2007 do 2010 roku trenował reprezentację Stanów Zjednoczonych, a w sezonie 2010/2011 trenował reprezentację Holandii. Od 2011 roku jest trenerem reprezentacji Chin.

Osiągnięcia
Igrzyska olimpijskie


Mistrzostwa świata


Mistrzostwa świata w lotach


Puchar Świata w skokach narciarskich
Miejsca w klasyfikacji generalnej
sezon 1979/1980: 33

Miejsca na podium chronologicznie




Linki zewnętrzne
