Černá skála – (niem. Schwarze koppe lub Dreistein, 1039 m n.p.m.) szczyt w zachodnich Karkonoszach, ok. 3 km na południe od Horních Míseček i ok. 3,5 km od Szpindlerowego Młyna.

Położenie
Černá skála położona jest w bocznym grzbiecie o nazwie Žalský hřbet, pomiędzy szczytami Mechovinec na północy i Šeřín na południu.

Opis
Jest to rozległy masyw o stromych zboczach zachodnich i wschodnich. Na wierzchołu znajduje się skałka, udostępniona schodkami wykutymi w skale i z metalową barierką na szczycie. Kiedyś był to punkt widokowy, ale obecnie rosnące wokół świerki zasłoniły widok.

W pobliżu znajduje się jeszcze kilka mniejszych skałek oraz liczne bloki łupków.

Budowa geologiczna
Masyw zbudowany ze skał metamorficznych, należących do metamorfiku południowych Karkonoszy. Są to głównie łupki łyszczykowe z żyłami kwarcu oraz podrzędnie gnejsy.

Roślinność
Wierzchołek i stoki porośnięte lasami świerkowymi.

Ochrona przyrody
Cały masyw leży w obrębie Parku Narodowego (Krkonošský národní park).

Turystyka
Przez wierzchołek biegnie:
czerwony szlak turystyczny z miejscowości Horní Mísečky, przez Mechovinec, Šeřín, skrzyżowanie Na Rovince, Jánský vrch, Zadní Žalý na Přední Žalý.



Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše – západ. Turistická a lyžařská mapa 1:25&nbsp;000'', Nakladelství ROSY, 1995, 80-85510-28-6


