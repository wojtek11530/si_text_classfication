Help! Help! The Globolinks!''' (Na pomoc! Globolinkowie!'') – opera fantasy w czterech odsłonach autorstwa Gian Carlo Menottiego, do której libretto napisał sam kompozytor, a jego wersję niemiecką Kurt Honolka. Premiera miała miejsce 21 grudnia 1968 roku w Hamburgu. 

Osoby

Emily – sopran
Madame Eiuterpova – sopran koloraturowy
Dr Stone – baryton
Tony – baryton 
Timothy – tenor
Miss Newkirk – alt 
Mr Lavander-Gas – baryton
Dr Turtlespit – bas
Globolinkowie – balet
chór

Treść

Obcy, przybyli z kosmosu Globolinkowie, wszystkich napotkanych ludzi dotykiem zmieniają w istoty podobne sobie. Jedynym sposobem obrony przed Globolinkami jest muzyka.

O operze

Menotti po sukcesie jaki odniosła jego poprzednia przeznaczona dla dzieci opera (Amahl and the Night Visitors z 1951 roku) otrzymał zamówienie z Hamburga, a ponieważ koniec lat sześćdziesiątych XX wieku przyniósł modę na fantasy, toteż opera jest zgodna z tym trendem. Również muzyka jest odpowiednio dobrana dla młodych widzów, Globolinkom towarzyszą dźwięki elektroniczne, zaś dzieciom szkolnym pojawiającym się na scenie – tematy marszowe. Każde z tych dzieci gra na innym instrumencie. Ważną postacią jest dyrektor szkoły, gdy dotknięty przez kosmitę traci mowę, jego bezradne jąkanie naśladuje również orkiestra. Opera połączona z wystawieniem Amahla była dużym sukcesem dla autorów.

Bibliografia

"Kronika Opery", Wydawnictwo KRONIKA 1993, ISBN 83-900331-7-8


