
Krajowy Klaster Linuksowy (CLUSTERIX - ang. National CLUSTER of LInuX Systems) - rozproszony ogólnopolski system komputerowy, umożliwiający wspólne wykorzystanie zasobów polskich centrów komputerowych. Został uruchomiony 15 grudnia 2004 r. Wykorzystywany jest m.in. do badań naukowych w zakresie: modelowania zjawisk (np. termomechanicznych), złożonych symulacji (np. przepływu krwi), wizualizacji czy przewidywania struktur białek.

Uruchomienie



Uroczystość uruchomienia Krajowego Klastra Komputerowego odbyła się 15 grudnia 2004 r. w Pałacu Prezydenckim w Warszawie w obecności Prezydenta RP Aleksandra Kwaśniewskiego oraz Ministra Nauki i Informatyzacji prof. Michała Kleibera.

Budowa
Clusterix został zbudowany w architekturze grid, przez połączenie centrów siecią optyczną PIONIER. Dostawcami sprzętu były firmy: Optimus S.A., Hewlett-Packard i ATM S.A.. W momencie uruchomienia dysponował mocą 802 procesorów Intel Itanium 2, a jego wydajność wynosiła 4,4 TFLOPS, co postawiłoby go na 35 miejscu listy najwydajniejszych systemów komputerowych świata TOP500 (na liście umieszczane są jednak tylko pojedyncze instalacje).

Klaster połączył centra obliczeniowe znajdujące sie w dwunastu polskich ośrodkach akademickich:
Politechnika Białostocka
Politechnika Częstochowska
Centrum Informatyczne Trójmiejskiej Akademickiej Sieci Komputerowej TASK
Politechnika Łódzka 
Uniwersytet Marii Curie-Skłodowskiej w Lublinie 
Akademickie Centrum Komputerowe CYFRONET AGH 
Uniwersytet Opolski 
Poznańskie Centrum Superkomputerowo-Sieciowe 
Politechnika Szczecińska 
Politechnika Warszawska 
Wrocławskie Centrum Sieciowo-Superkomputerowe, Politechnika Wrocławska
Uniwersytet Zielonogórski

Zobacz też
Zeus (superkomputer)
Galera (superkomputer)



Linki zewnętrzne
