Lew amerykański (Panthera leo atrox lub Panthera atrox) – wymarły duży ssak drapieżny z rodziny kotowatych. Egzystował w plejstocenie od 35 000 lat temu, a wymarł prawdopodobnie 10 000 lat temu, pod koniec ostatniego zlodowacenia. Był prawdopodobnie potomkiem lwa jaskiniowego, który przeszedł przez most lądowy Beringa 35 000 lat temu. Żył w całej Ameryce Północnej, mógł dotrzeć do Peru. Jego środowiskiem były głównie prerie. Wyglądał identycznie jak lew afrykański. Miał większy mózg od swoich dzisiejszych kuzynów i biegał szybciej.

Lew amerykański był zbliżony wielkością do lwa jaskiniowego, jednak był trochę mniejszy i jest drugim co do wielkości podgatunkiem lwa jaki kiedykolwiek żył na ziemi. Miał 3,5 metra długości z ogonem (25% większy od dzisiejszego lwa afrykańskiego), samce ważyły średnio 275 kg a samice 175 kg. Jego głównymi konkurentami do zwierzyny były wilk szary, Canis dirus, kojot, gepard amerykański, puma, jaguar, hiena Chasmaporthetes ossifragus, niedźwiedź brunatny i przede wszystkim "tygrys szablastozębny" - Smilodon oraz największy lądowy drapieżnik epoki lodowcowej - ogromny niedźwiedź krótkopyski.

Galeria

File:PantheraLeoAtrox1.jpg|Rekonstrukcja Panthera leo atrox
File:Panthera leo atrox.jpg|Skamieniały szkielet Panthera leo atrox znaleziony na Rancho La Brea.
File:California Sabre-tooth & American Lion 02.jpg|Skamieniałe szkielety Panthera leo atrox i Smilodon californicus znalezione na Rancho La Brea. 
File:Panthera Atrox.jpg|Skamieniała czaszka Panthera leo atrox, Muzeum Historii Naturalnej w Waszyngtonie. 
File:American lion skull bronze 0015.JPG|Wykonany z brązu odlew czaszki Panthera leo atrox, Muzeum Historii Naturalnej w San Diego.


Zobacz też
lew
lew azjatycki
lew jaskiniowy
tyglew
lygrys






