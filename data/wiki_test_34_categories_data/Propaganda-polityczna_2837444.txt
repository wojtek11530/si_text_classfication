


Osiedle Prezydenckie w Warszawie – wielki zespół mieszkaniowy zbudowany na warszawskim Muranowie u zbiegu dzisiejszych ulic Władysława Andersa, Mordechaja Anielewicza i Świętojerskiej. Monumentalne bloki mieszkalne są klasycznym przykładem sztuki socrealistycznej. Nawiązujące do klasycyzmu kolumnady, łuki, duże wysokości, ogromna liczba mieszkań ukazywać miały wielkość ruchu robotniczego jednocześnie małość jednostki ludzkiej. Osiedle nazwano Prezydenckim na cześć upamiętnienia objęcia urzędu prezydenta Polski Rzeczypospolitej Ludowej przez Bolesława Bieruta.

Przed wojną teren ten przynależał do żydowskiej Dzielnicy Północnej. W czasie okupacji w całości wszedł w skład getta. W całości zniszczony i zrównany z ziemią. Osiedle Prezydenckie w odmienności od osiedla Muranów Południowy wybudowano na uporządkowanym już terenie.

Osiedle przypomina Marszałkowską Dzielnicę Mieszkaniową. Pozbawione zostało jednak dekoracji w postaci charakterystycznych lamp i pomników robotników.



