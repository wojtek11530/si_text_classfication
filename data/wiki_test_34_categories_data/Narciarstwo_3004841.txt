Luigi Faure (ur. w 1901, zm. 5 września 1974) – włoski skoczek narciarski, uczestnik I Zimowych Igrzysk Olimpijskich w Chamonix.

Na igrzyskach w 1924 roku w Chamonix wystąpił w zawodach na skoczni normalnej K-50; był jednym z dwóch Włochów biorących udział w konkursie (drugim był Mario Cavalla). W pierwszej serii oddał skok na odległość 34 m. W drugiej serii Włoch skoczył jeszcze bliżej, bo 33,5 m. Faure zakończył konkurs z notą 14,010 pkt.; zajął 17. miejsce na 27 skoczków, którzy wystąpili w zawodach.

Był czterokrotnym medalistą mistrzostw Włoch w skokach narciarskich, w tym trzy razy złotym.










