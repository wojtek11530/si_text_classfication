Risperidon (INN Risperidonum) –  wielofunkcyjny organiczny związek chemiczny, pochodna benzoksazolu. Lek przeciwpsychotyczny II generacji. Nie wykazuje działania cholinolitycznego; wykazuje działanie przeciwwytwórcze, antyautystyczne i aktywizujące. Opracowany przez Janssen Pharmaceutica. Do lecznictwa wprowadzony w 1994 roku.

Wskazania

Risperidon jest stosowany w leczeniu ostrych i przewlekłych psychoz schizofrenicznych oraz stanów psychotycznych z objawami pozytywnymi i negatywnymi. Lek zmniejsza również objawy depresyjne i lękowe związane ze schizofrenią.

Lek stosowany jest również w leczeniu zaburzeń lękowych, zaburzenia obsesyjno-kompulsyjnego, zespołu Tourette'a, lekoopornej depresji, autyzmu czy zaburzeń odżywiania (w leczeniu tych zaburzeń lek stosowany jest pozarejestracyjnie).

Objawy uboczne
Częstymi objawami ubocznymi podczas stosowania leku są: bezsenność, pobudzenie, lęki oraz bóle głowy. Rzadko występującymi objawami są: senność, zmęczenie, zawroty głowy, zaparcia, nudności, wymioty, zaburzenia widzenia, priapizm, akatyzja.

Preparaty
Rispolept (Janssen-Cilag)
Rispolept Consta inj - preparat w formie depot w dawkach 25, 37,5 i 50mg

Bibliografia
