'''6 Batalion Sanitarny (6 bsan) - pododdział służby zdrowia Wojska Polskiego II RP.

Dowódcy batalionu
płk lek. Andrzej Kończacki (1923)
ppłk lek. Franciszek Bałaszeskul (1928-1931 → pomocnik komendanta 6 Szpit. Okr.)

Odznaka pamiątkowa
3 października 1929 Minister Spraw Wojskowych, marszałek Polski Józef Piłsudski zatwierdził wzór i regulamin odznaki pamiątkowej 6 bsan. Odznakę o wymiarach 39x39 mm stanowi srebrny równoramienny krzyż pokryty czerwoną emalią, obrzeża niebieskie. W centrum biało niebieski medalion z herbem Lwowa, w otoku inicjały „6 BS” i rok „1919”. Między ramionami krzyża ramiona mniejszego krzyża, biało emaliowane. Jednoczęściowa - wykonana w tombaku srebrzonym, emaliowana. Wykonawcą odznaki była pracownia grawersko-złotnicza Wiktora Gontarczyka przy ul. Miodowej 19 w Warszawie.



Bibliografia
"Almanach oficerski": praca zbiorowa,  Wojskowy Instytut Naukowo-Wydawniczy, Warszawa 1923





