A-League – piłkarskie rozgrywki ligowe na najwyższym szczeblu w Australii, które są organizowane i zarządzane przez Football Federation Australia. Liga została założona w 2004, występuje w niej 9 drużyn australijskich oraz 1 drużyna z Nowej Zelandii. Głównym sponsorem ligi jest koncern Hyundai Motor Company stad oficjalna nazwa ligi to Hyundai A-League.

Historia
Przed założeniem A-League w latach od 1977 do 2004 istniała liga narodowa National Soccer League (NSL). Liga NSL w ostatnich sezonach przechodziła kryzys. Niektóre kluby miały problemy finansowe, jednak głównym problemem ówczesnej ligi była jej słaba organizacja. Umowa z telewizją Seven Network doprowadziła do tego, że NSL niemal całkowicie znikła z ekranów co w konsekwencji odbiło się brakiem sponsorów i upadkiem ligi. W październiku 2003 Football Federation Australia ogłosiła zorganizowanie nowych rozgrywek krajowych, prace nad nową formułą ligi, prowadzone były przez Franka Lőwy (również pionier stworzenia NSL). W porównaniu z NSL liczba drużyn została zmniejszona z 13 do 8 zespołów. Do lipca 2004 otrzymano 12 wniosków zgłoszeniowych na udział w A-League (trzy pochodziły z Melbourne, choć tylko jedno miejsce przypadało na każde miasto). W listopadzie 2004 wybrano ósemkę drużyn, które miały występować od nowego sezonu w A-League. Cztery z wybranych klubów wcześniej występowało w NSL i były to: Adelaide United, Newcastle Jets, Perth Glory i New Zealand Knights FC (obecnie zlikwidowany, założony jako Football Kingz Football Club). W tym samym czasie została podpisana umowa z koncernem Hyundai Motor Company na sponsorowanie ligi oraz umowa telewizyjna z Fox Sports.

Na promocje ligi wydano 3 mlnAU$, kapania reklamowa przeprowadzana była głównie na kanałach sportowych. W pierwszym sezonie (2005/06) na stadionach A-League zasiadło niemal milion kibiców. W sezonie 2009/10 liczba drużyn została zwiększona do 10. Od sezonu 2010/11 w lidze występuje drugi zespół z Melbourne - Melbourne Heart FC.

Forma rozgrywek
Sezon zasadniczy
Regularne rozgrywki ligowe rozpoczynają się w październiku i trwają do kwietnia lub maja. Rozgrywki składają się z 27 kolejek, w trakcie których drużyny trzy razy spotykają się ze sobą. Jeżeli drużyna dwa razy w danym sezonie gra z przeciwnikiem u siebie w następnym sezonie następuje odwrócenie sytuacji. Zespół z największa liczbą punktów zajmuje najwyższe miejsce. W wypadku gdy liczba punktów jest taka sama, wówczas zespołu układane są wg następujących zasad:
Najwyższa różnica bramek.
Liczba zdobytych bramek.
Liczba zdobytych punktów między zespołami zainteresowanymi.
Rożnica bramek w meczach zainteresowanych drużyn.
Liczba bramek zdobytych w meczach zainteresowanych drużyn.
Najniższa liczba zdobytych czerwonych kartek.
Najniższa liczba zdobytych żółtych kartek.
Rzut monetą (ang. toss of a coin).

W przeciwieństwie do lig europejskich nie istnieje system degradacji ani awansu do niższej lub wyższej ligi.

Seria finałowa
W serii finałowej rozgrywek uczestniczy 6 najlepszych drużyn sezonu zasadniczego. Zespoły, które na koniec sezonu zasadniczego zajęły miejsca od 3 do 6 rozpoczynają zmagania od rundy eliminacyjnej. Natomiast drużyny z miejsc 1 i 2 zaczną swój udział od fazy półfinałowej w której to zmierzą się z zwycięzcami rundy eliminacyjnej (drużyny z miejsc 3–6). Zespoły, które wygrają swoje mecze w fazie półfinałowej awansują do Grand Final.

Składy i wynagrodzenia

Minimalna liczba piłkarzy w każdej drużynie musi wynosić 20 graczy, a maksymalnie 23. Każdy klub ma pułap wynagrodzeń w wysokości do 2350000 mln AU$ na cały zespół prócz tzw. gracza marquee player. Natomiast gwiazdy (ang. marquee player) danej drużyny mają większe wynagrodzenie, nie podlegają one pułapowi wynagrodzeń i są dość dobrze opłacane (np. Dwight Yorke w sezonie inauguracyjnym reprezentował Sydney FC). Od sezonu 2008-09 drużyny mogą płacić również wyższe wynagrodzenie tzw. junior marquee, czyli graczowi, który jeszcze nie ukończył 23 lat. Może on otrzymywać do 150 tys. AU$, które nie wchodzi w pułap wynagrodzeń. W każdym zespole musi być co najmniej trzech graczy poniżej 20 roku życia. Maksymalnie może występować 5 zawodników spoza Australii i Nowej Zelandii oraz kluby mogą posiadać dodatkowego gracza, który należy do Azjatyckiej Federacji Piłki Nożnej.

Kluby


Zwycięzcy A-League



Sędziowie
Mecze A-League są sędziowane przez arbitrów z Australii i Nowej Zelandii. Poniżej przedstawiono listę arbitrów głównych 

Australia
Kurt Ams
Chris Beath (sędzia FIFA)
Chris Boyle
Matthew Breeze (FIFA/AFC)
Strebre Delovski (FIFA)
Kevin Docherty
Jarred Gillett
Matthew Gillett
Kris Griffiths-Jones
Peter Green (FIFA/AFC)
Allan Milliner
Gerard Parsons
Ryan Shepheard
Ben Williams (FIFA/AFC)

Nowa Zelandia
Jamie Cross (FIFA)
Matthew Conger
Peter O'Leary (FIFA)

Telewizja
Hyundai A-League jest stosunkowo niewielką ligą międzynarodową, z małą emisją w porównaniu z dużymi europejskimi ligami (np. Premier League, Serie A). W krajach, w których są nadawane mecze z A-League, żyją większe grupy imigrantów z Australii.

Australia – Fox Sports (mecze na żywo i skróty)
Nowa Zelandia – SKY Sport (mecze na żywo i skróty)
Stany Zjednoczone – Fox Soccer Channel (jeden mecz i skróty)
Hongkong – Cable TV Hong Kong (jeden mecz na tydzień i skróty)
Kanada – Fox Sports World (skróty)
Wielka Brytania – Sky Sports (skróty oraz seria finałowa i Grand Final (na żywo))

A-League jest bardziej dostępna dla świata dzięki stronie , która na żywo relacjonuje mecze. Strona oficjalnie współpracuje z AFC, pokazując mecze na żywo z lig oraz turniejów azjatyckich.

Zobacz też
National Soccer League
A-League National Youth League
W-League



Linki zewnętrzne
