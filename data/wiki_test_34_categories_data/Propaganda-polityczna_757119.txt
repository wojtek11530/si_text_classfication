

Marian Konieczny (ur. 13 stycznia 1930 w Jasionowie) – polski rzeźbiarz, profesor i rektor w latach 1972–1981 Akademii Sztuk Pięknych im. Jana Matejki w Krakowie, poseł na Sejm PRL VIII i IX kadencji z ramienia PZPR.

Życiorys
Uczęszczał do Gimnazjum Klasycznego w Brzozowie.
Absolwent Akademii Sztuk Pięknych im. Jana Matejki w Krakowie z 1954 oraz Instytutu im. Repina w Petersburgu, gdzie studiował w latach 1954–1958.

Uczeń Xawerego Dunikowskiego.

Autor wielu pomników, m.in.:
Bohaterów Warszawy („Nike Warszawska”) z 1964,
pomnik Lenina w Nowej Hucie z 1973 (zdemontowany w 1989),
Czynu Rewolucyjnego w Rzeszowie z 1974,
Grunwaldzki w Krakowie z 1976,
Marii Skłodowskiej-Curie w Lublinie,
Tadeusza Kościuszki w Filadelfii (USA) z 1979,
Chwały i Męczeństwa w Algierze z 1982,
Stanisława Wyspiańskiego w Krakowie z 1982,
Grzegorza z Sanoka w Sanoku z 1985,
Jana Matejki w Warszawie z 1989,
Edwarda Mandella House’a z 1991,
Wincentego Witosa w Warszawie z 1993,
Bartosza Głowackiego w Janowiczkach pod Racławicami z 1994,
Jana Pawła II w Licheniu z 1999 i Leżajsku,
Fontanna Apolla w Poznaniu z 2002,
Jana Zamoyskiego w Zamościu z 2005.

Twórca wielkich kompozycji rzeźbiarskich, medali, portretów sławnych Polaków m.in. Konrada Swinarskiego, Krzysztofa Pendereckiego. Marian Konieczny jest także twórcą pomnika nagrobnego aktorki Barbary Kwiatkowskiej-Lass,zrealizowanego w 1998 roku oraz pomnika nagrobnego prof. Wiktora Zina zrealizowanego w 2012 obydwa  na Cmentarzu Rakowickim.

Nagrody i odznaczenia
Order Sztandaru Pracy II klasy (1985)
Krzyż Kawalerski Orderu Odrodzenia Polski (1965)
Medal 30-lecia Polski Ludowej
Medal 40-lecia Polski Ludowej
W 1966 otrzymał nagrodę państwową I stopnia. Postanowieniem z 23 grudnia 1999 został odznaczony przez prezydenta Aleksandra Kwaśniewskiego Krzyżem Komandorskim z Gwiazdą Orderu Odrodzenia Polski. W 2009 został odznaczony Złotym Medalem „Zasłużony Kulturze Gloria Artis”.



Linki zewnętrzne
