Łysocina (czes. Lysečina, niem. Kolbenberg, 1188 m n.p.m.) to szczyt w Karkonoszach, w obrębie Lasockiego Grzbietu.

Najwyższy szczyt Lasockiego Grzbietu, położony w jego północnej części. Tworzy masyw wydłużony południkowo. Odchodzi od niego kilka bocznych ramion:
ku północy ze Średniakiem i Krowińcem
ku północnemu wschodowi z Sulicą i odchodzącym od niej na wschód bocznym ramieniem
ku wschodowi z Dzwonkówką
ku wschodowi z Borową Górą, Bielcem i Kluką
ku wschodowi ze Średniakiem
ku południowi z Albeřickim vrchem
ku południowi z Dlouhým hřebenem, Starou horou i Špičákiem
ku zachodowi z Kraví horou

Zbudowany ze skał metamorficznych wschodniej osłony granitu karkonoskiego – głównie łupków łyszczykowych z wkładkami amfibolitów i wapieni krystalicznych (marmurów).

Wierzchołek i stoki porośnięte górnoreglowymi lasami świerkowymi, ostatnio mocno przetrzebionymi.

Grzbietem przechodzi granica państwowa między Polską a Czechami.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa - Kraków 1993, ISBN 83-7005-168-5
Mapa turystyczna Karkonosze polskie i czeskie 1:25000, Wydawnictwo "Plan", Jelenia Góra, ISBN 83-88049-26-7




