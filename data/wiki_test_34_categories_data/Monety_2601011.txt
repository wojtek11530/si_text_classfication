Seria Herby województw obejmowała obiegowe monety okolicznościowe o nominale 2 złote ze stopu Nordic Gold. Narodowy Bank Polski zainaugurował tę serię w 2004 roku, a jej celem było przedstawienie wszystkich 16 województw.

Lista monet w serii Herby województw
Narodowy Bank Polski emitował monety z wizerunkami województw alfabetycznie, poczynając od dolnośląskiego, które weszło do obiegu 28 stycznia 2004, kończąc na zachodniopomorskim z 11 kwietnia 2005 roku. Monety bite były stemplem zwykłym.

Awers monet kolekcjonerskich oraz okolicznościowych przedstawia orła na stylizowanej mapie polski z podziałem na województwa, rok wprowadzenia do obiegu, nominał (2 złote) oraz napis Rzeczpospolita Polska. Na rewersie z kolei widnieje herb jednego z województw.









