Tygrys trinilski lub tygrys z Trinil (Panthera tigris trinilensis) to wymarły podgatunek tygrysa, którego skamieniałości datowane na 1,2 milionów lat, po raz pierwszy odnaleziono na stanowisku paleontologicznym i antropologicznym Trinil (Jawa). Obecnie jego szczątki znajdują się w Narodowym Muzeum Historii Naturalnej (Naturalis) w Lejdzie (Holandia) w kolekcji Eugène Dubois. Niekiedy błędnie utożsamia się ten gatunek z tygrysem jawajskim, choć niewątpliwie były one ze sobą spokrewnione. Możliwe, że tygrys z Trinil jest przodkiem indonezyjskich podgatunków. Kot ten wymarł ok. 50 tys. lat temu.




