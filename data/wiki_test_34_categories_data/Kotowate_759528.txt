Rasy kotów – jeden ze sposobów klasyfikacji kotów domowych. Kot uważany jest za kota danej rasy, jeżeli spełnia wszystkie cechy określone dla tej rasy. Na świecie istnieją różne organizacje rejestrujące i poświadczające rodowody, jednak tylko te zrzeszone w World Cat Congress wystawiają w pełni honorowane na całym świecie rodowody.  
Tylko trzy procent kotów to koty rasowe, a jeszcze mniejszy odsetek z nich nadaje się do prezentacji na wystawach. Rodowód zaświadcza, że kot należy do kotów rasy przez pokazanie co najmniej czterech pokoleń hodowlanych. 
Sama koncepcja ras kotów jest stosunkowo nowa. Jeszcze dwieście lat temu koty nie były klasyfikowane, dziś znanych jest około sto ras kotów. 
Odmiana kota domowego może być również określona przez właściwości inne niż rasa, takie jak: kategoria, odmiana i grupa barwna.

Kategorie ras kotów
Różne organizacje felinologiczne stosują swoje kategoryzacje ras.
W Polsce najczęściej spotykaną jest kod EMS stosowany przez FIFe i WCF. 

Przykładowe kategoryzacje różnych organizacji:

Kategorie ras według FIFe
Kategoria I – koty perskie i egzotyczne (np. perski)
Kategoria II – koty półdługowłose (np. Maine Coon)
Kategoria III – koty krótkowłose i somalijskie (np. rosyjski niebieski)
Kategoria IV – koty syjamskie i orientalne (np. syjamski)

Kategorie ras według TICA
Kategoria I – rasy kotów wyhodowanych (np. Maine Coon, rosyjski niebieski)
Kategoria II – rasy naturalne (np. Korat, Manx)
Kategoria III – rasy zmutowane (np. Sfinks)
Kategoria IV – hybrydy (np. Ocicat)

Niektóre rasy kotów



Linki zewnętrzne
