Tarantela - muzyczna forma taneczna oparta na tańcu tarantela

Ma bardzo szybkie tempo, w takcie 6/8 lub 3/8, rytmika polega na jednostajnym ruchu ósemkowym. Jest to forma figuracyjna, podstawą budowy jest ewolucyjne kształtowanie motywu. Zazwyczaj utwór płynie wartko, bez podziałów formalnych. Zdarza się jednak budowa okresowa, forma trzyczęściowa (A B A), lub nawet rondowa.

Forma taranteli zaczęła być stosowana od epoki romantyzmu, głównie w muzyce fortepianowej (np. F. Chopin), ale również kameralnej (np. K. Szymanowski) i operowej, a także jako forma pieśni (np. G. Rossini)

Przykłady muzyczne
Fryderyk Chopin - Tarantella As-dur op. 43 na fortepian
Ferenc Liszt - Tarantella w cyklu Wenecja i Neapol
Gioacchino Rossini - pieśń La Danza
Karol Szymanowski - Nokturn i tarantela na skrzypce i fortepian op. 28
Henryk Wieniawski - Scherzo-Tarantella na skrzypce i fortepian
Juliusz Zarębski - Tarantella '' op. 25 na fortepian

Bibliografia
ABC Form Muzycznych, Danuta wójcik, Musica Iagellonica, Kraków 1997, ISBN 83-7099-061-4
Mała encyklopedia muzyki, Stefan Śledziński (red. naczelny), PWN, Warszawa 1981, ISBN 83-01-00958-6

Zobacz też
Tarantela (taniec)
stylizowane formy taneczne


