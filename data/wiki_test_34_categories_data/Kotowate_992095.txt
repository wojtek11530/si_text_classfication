Tygrys malajski (Panthera tigris jacksoni) – podgatunek tygrysa. Wcześniej uważany za tygrysa indochińskiego, został wyłoniony jako odrębny podgatunek dzięki badaniom genetycznym przeprowadzonym przez Luo i in. w 2004. Nazwę jacksoni nadano dla upamiętnienia Petera Jacksona z IUCN za jego zasługi w ochronie tygrysów. 

Zasięg występowania
Południowa część Półwyspu Malajskiego.

Charakterystyka
Tygrys malajski jest bardzo podobny do tygrysa indochińskiego. Dojrzały samiec osiąga długość przeciętnie 255 cm (z ogonem) i masę ciała ok. 140 kg, a samice przeciętnie 210 cm i 100 kg
Obecnie na wolności żyje 600-800 osobników.

Kontrowersje wokół nazwy
Tygrys malajski jest symbolem narodowym Malezji. Dwa tygrysy występują w godle tego kraju. Nazwa systematyczna tygrysa malajskiego została oprotestowana przez rząd malajski i organizacje zoologiczne. Zaproponowano nazwę uwzględniającą geograficzne położenie podgatunku Panthera tigris malayensis, która jest często podawana na prawach nazwy synonimicznej.




