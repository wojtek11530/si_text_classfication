Wilhelm "Willi" Fortenbacher (ur. 17 listopada 1898 r., zm. 29 listopada 1980 r.) – niemiecki wojskowy, członek SS

Był członkiem SS. Od końca czerwca 1935 r. w stopniu SS-Untersturmführera dowodził plutonem, zaś od pocz. października 1936 r. w stopniu SS-Hauptsturmführera kompanią w SS-Standarte "Deutschland". Na pocz. grudnia 1937 r. wstąpił do Stowarzyszenia Lebensborn. Na pocz. sierpnia 1940 r. w stopniu SS-Sturmbannführera objął dowodzenie I Batalionu 2 Pułku Piechoty SS-Totenkopf Dywizji SS "Totenkopf". W poł. stycznia 1942 r. został dowódcą Batalionu Rezerwowego SS "Germania". Od września tego roku w stopniu SS-Obersturmbannführera dowodził II Batalionem Pułku SS "Nordland". W październiku 1943 r. objął funkcję komendanta szkoły podoficerskiej SS w Arnhem. Od pocz. lipca 1944 r. w stopniu SS-Standartenführera dowodził 1 Tatarską Brygadą Górską SS. Pod koniec stycznia 1945 r. powrócił na stanowisko komendanta szkoły podoficerskiej SS w Arnheim. Od pocz. marca tego roku formalnie stał na czele rumuńskich oddziałów wojskowych SS.

Bibliografia
Per Kurt Mehner, Die Waffen-SS und Polizei 1939 - 1945, 1995






