Samuraj Jack (ang. Samurai Jack) – amerykański serial animowany.

Serial autorstwa znanego twórcy seriali animowanych, Genndy’ego Tartakovsky’ego, opowiadający o losach samuraja, który został wysłany w przyszłość przez złego Aku. Potężny, zmiennokształtny i nieśmiertelny władca ciemności obawia się bowiem tylko jednego: legendarnego miecza tego samuraja, który został wykuty z odwagi i poświęcenia jego ojca, i jest jedyną rzeczą zdolną zranić, a nawet zabić Aku. Znakiem rozpoznawczym serialu – poza wysmakowaną kolorystyką, charakterystyczną kreską oraz muzyką – jest przede wszystkim fakt, że kolejne odcinki są zmienne w poetyce, czerpiąc obficie z konkretnych tekstów kultury (np. Księga dżungli, Gwiezdne wojny, Łowca androidów) lub pastiszując całe gatunki (czarny kryminał, film fantasy, japońskie kino samurajskie, film gangsterski i inne). Planowany jest także pełnometrażowy film tworzony przez Frederator Films.

Intro
Na początku każdego odcinka, z wyjątkiem pierwszego, jeszcze przed muzyką czołówkową, następuje opowiedziana głosem Aku historia o tym, jak zaczęła się heroiczna walka samuraja Jacka z Aku.
Jego słowa:

„Dawno temu w dalekiej krainie, ja – Aku – zmieniający postać władca ciemności, rozpętałem niewypowiedziane zło. Ale porywczy wojownik, samuraj władający magicznym mieczem, wystąpił przeciwko mnie. Zanim zadał mi ostateczny cios, otworzyłem wrota czasu i wtrąciłem go w przyszłość, w której moje zło jest prawem. Teraz ten głupiec szuka drogi powrotu do przeszłości, aby uwolnić świat od Aku.''”

Postacie
Główne postacie
Samuraj Jack – główny bohater filmu animowanego od lat 7, szlachetny, momentami może nieco naiwny i niezwykle sprawny samuraj. Jego ojciec, cesarz Japonii, którą zagrabił Aku, był pierwszym człowiekiem, któremu udało się niemal do końca pokonać to zło. Z jego odwagi i poświęcenia wykuty został magiczny miecz, którym włada Jack – jedyna rzecz zdolna zranić Aku. W momencie, w którym jego ojciec został schwytany i uwięziony przez swego wroga, główny bohater musiał przejąć jego misję zniszczenia zła.Jack jest zasadniczo Japończykiem, jednak większą część życia spędził podróżując po świecie i zdobywając umiejętności niezbędne do pokonania Aku. Szkolił się m.in. u Greków, Wikingów, Egipcjan, a nawet uczył się władać łukiem pod okiem legendarnego Robin Hooda. Po latach powrócił do swego rodzinnego domu, gdzie miał stanąć do walki ze złym Aku, który tymczasem zdążył niemal doszczętnie zrujnować jego kraj. Podczas ostatecznej konfrontacji, kiedy miał zadać śmiertelny cios przeciwnikowi, ten resztką sił otworzył portal czasu i wysłał samuraja do odległej przyszłości, gdzie nie tylko ziemia – ale również wiele innych planet – znajduje się pod panowaniem wielkiego i niezwyciężonego Aku. Z początku niepewny i przerażony nowym, głośnym otoczeniem, pełnym latających, bezkonnych pojazdów, wielookich, dziwacznych istot oraz muzyki techno, samuraj w końcu pojmuje, gdzie i kiedy się znalazł i wyznacza sobie nowy cel: odnaleźć drogę powrotu do swoich czasów, aby dokończyć to, co zaczął i zniszczyć zło Aku, zanim zdoła ono się w ogóle pojawić. Przybiera przy tym zupełnie nowe, pasujące do tych niezwykłych czasów przyszłości imię: Jack.Do głównych umiejętności Jacka należą przede wszystkim perfekcyjna walka magicznym mieczem jego ojca – japońską kataną. Jack potrafi jednak walczyć niemal każdym stylem istniejącym na ziemi i niemal każdą bronią, nie licząc broni palnych, których w jego czasach nie było. Jest także doskonałym strategiem, zna sztukę kaligrafii, żeglarstwa, nawigacji i jazdy konnej. Oprócz tego zdobywa kolejne umiejętności i wiedzę podczas swojej podróży po opanowanej przez Aku ziemi. W walce z nasyłanymi na niego przez Aku łowcami nagród, potworami i demonami, szlifuje swoje umiejętności i ducha wojownika. W czternastym odcinku Jack uczy się także wysoko skakać, co niejednokrotnie ratuje mu później życie.

Aku – zmiennokształtna, nieśmiertelna i niezniszczalna istota – uświadomiony strzęp zła, któremu udało się uciec podczas ostatecznej walki dobra ze złem i zamieszkać na ziemi. Przybrawszy imię Aku (jap. „zło”), stwór ten zaczął terroryzować ziemię, jednak odwaga i szlachetność wielkiego wojownika, ojca samuraja Jacka, pozwoliła wykuć magiczny miecz – jedyny przedmiot zdolny powstrzymać Aku. Wojownikowi nie udało się jednak do końca zniszczyć zła, przez co przez lata okaleczony i słaby Aku powoli zbierał siły, aby powrócić i zemścić się na swoim przeciwniku. Uwięził mężczyznę, lekceważąc jednak zupełnie jego żonę i syna, którym udało się uciec z terroryzowanego przez władcę ciemności kraju. Po latach dorosły już samuraj rzucił się do walki z Aku. W ostatniej chwili jednak złemu władcy udało się otworzyć portal czasu i wysłać samuraja do dalekiej przyszłości, w której sam będzie ścigany.Aku jest istotą podstępną, zachłanną i pełną pychy choć posiada poczucie humoru . Jest do tego kłamliwy i wielokrotnie łamie dawane innym słowo. Nie lubi walczyć otwarcie – zamiast tego woli wysyłać do boju rzesze swoich sług-demonów, a także już w przyszłości – mordercze roboty. Nieustannie wysługuje się innymi, wyznaczając za głowę Jacka gigantyczną nagrodę, co ściąga na samuraja uwagę całej rzeszy różnorakich łowców głów i zwykłych zabijaków. Nie oznacza to jednak, że Aku nie potrafi walczyć. Ponieważ żadna broń – poza magicznym mieczem – nie jest w stanie go zranić, często w obliczu zwykłych mieszkańców pokazuje pełnie swojej mocy.Główną umiejętnością Aku jest przemiana w dowolną istotę lub nawet przedmiot. Z reguły kolejna postać przypomina oryginalną – to znaczy posiada duże oczy z płonącymi brwiami i paszczę z wystającymi kłami – jednak, co udowadnia w odcinku szóstym, potrafi także przybrać postać zupełnie nie przypominającą demonicznego władcy ciemności.Oprócz tego Aku dysponuje także umiejętnościami magicznymi. Posiada lasery w oczach, zmieniania materii, ożywiania martwych ciał oraz pustych maszyn, a także potrafi się teleportować i – co prezentuje tylko w odcinku pierwszym – otwierać portal czasowy. Ważną jego umiejętnością jest także moc widzenia całego świata, dzięki której z głębi swojej czeluści, cały czas śledzi – z wyraźnym niezadowoleniem – kolejne walki i zwycięstwa swojego znienawidzonego przeciwnika, Jacka.

Przyjaciele Jacka
Szkot (ang. Scotsman) – niezwykle barwna osobistość, którą Jack poznaje na wielkim moście, ciągnącym się wiele kilometrów nad rozległymi bagnami. Chociaż początkowo niezbyt się lubią z powodu historii z przejściem przez rzeczony most, kiedy żaden nie chciał ustąpić miejsca drugiemu, skuci i zmuszeni do wspólnej walki, wkrótce zostają najlepszymi przyjaciółmi. Szkot, osobnik rubaszny, dość prosty i niezwykle dumny z siebie i wszystkiego, co posiada (z żoną włącznie), szybko okazuje się typem romantyka i osoby o szlachetnym sercu – co nie oznacza wcale, że nie potrafi zrobić dobrego użytku z karabinu maszynowego, ukrytego w sztucznej nodze, albo z wielkiego, zaczarowanego miecza, jaki nosi na plecach. Jest osobą, która lubi działać i często, zanim pomyśli, od razu przechodzi do czynów.Szkot pojawia się aż w czterech odcinkach. W odcinku siedemnastym zwraca się do Jacka z prośbą o pomoc w uratowaniu swojej „prześlicznej i delikatnej” żonki, zaś w odcinkach czterdziestym piątym i szóstym ratuje Jackowi skórę, kiedy ten dosłownie stracił pamięć.

Dziki człowiek (ang. Monkey-man) – rudowłosy, niezwykle zarośnięty mężczyzna, wzorowany na postaciach Tarzana i Mowgliego. Wychowywany przez plemię stworów o białej sierści, prawdopodobnie gatunku jakichś małp, spotyka się z Jackiem w lesie. Niesamowicie wysokie skoki, jakie potrafi wykonać, przyciągają uwagę samuraja, a kiedy później bohater jest świadkiem ataku inne stada, większych i silniejszych małp na „rodzinę” dzikusa, postanawia zawrzeć z nimi układ: nauczy jego rodzinę bronić się przed wrogami, a w zamian oni nauczą go wysoko skakać.Dziki człowiek mimo dość zwierzęcego i, zdawałoby się, niezgrabnego wyglądu, jest niezwykle sprawny i ma szczere serce. Potrafi mówić ludzkim językiem, chociaż robi to w zabawny sposób. Kocha swoją leśną „rodzinę” i ogółem ma mentalność małego dziecka, jakim był, kiedy uciekł od niewolniczej pracy dla Aku.

Imakandi – podobni do lwów kosmici nakłonieni przez Aku do polowania na Jacka. Bardzo wysoko cenią honor i „Prawo Imakandi”. Aku oferował im niezliczone bogactwa i deszcz klejnotów w zamian za schwytanie samuraja, lecz oni odrzucili jego propozycję mówiąc, że nagrodą będzie polowanie samo w sobie. Po długim pościgu pokonują Jacka ale nie oddają go demonowi.

Inne postacie
Podczas swojej podróży, Jack napotyka się na wiele najdziwniejszych ras i postaci, pośród których robi sobie zarówno wrogów, jak i przyjaciół. Pośród zniewolonych przez Aku ras istnieją nawet całe fan-kluby Jacka, a w miarę jego kolejnych sukcesów w walce z sługami Aku, coraz więcej osób zaczyna mu kibicować i na swój sposób pomagać.
Równocześnie wzrasta nagroda za głowę bohatera, co oczywiście przysparza mu kolejnych wrogów – i licznych przeciwników. Chociaż nie zawsze, co pokazują niektóre odcinki, walka z kimś oznacza, że ten ktoś zostanie wrogiem Jacka.

Wersja polska
Opracowanie i udźwiękowienie wersji polskiej: Studio Sonica
Reżyseria: Marek Robaczewski
Dialogi polskie:
Maria Utecht (odc. 1-7, 12-18, 27-52),
Dariusz Dunowski (odc. 8-11),
Krystyna Kozanecka (odc. 19-26)
Dźwięk i montaż:
Zdzisław Zieliński (odc. 1-11, 50-52),
Agnieszka Stankowska (odc. 12-13, 19-26, 36-39, 46-49),
Ilona Czech (odc. 14-18, 27-35, 40-45)
Organizacja produkcji:
Elżbieta Kręciejewska (odc. 1-4, 7, 12-22, 27-52),
Beata Aleksandra Kawka (odc. 5-6, 8-11),
Agnieszka Sokół (odc. 22-26)
Wystąpili:
Grzegorz Małecki –
Samuraj Jack,
Zły Jack (odc. 8)
Zbigniew Konopka – Aku
Tomasz Grochoczyński –
Pies Angus McDuffy (odc. 2),
Szkot (odc. 11, 17, 45, 46)
Adam Bauman –
Pies Dreyfuss (odc. 2),
Najstarszy Wełniak (odc. 4),
Wiking uwięziony w kamiennym ciele (odc. 10),
Spartok (odc. 25)
Teresa Lipowska – Jeden z żywiołów chroniących Kamień Neptuna (odc. 12)
Ryszard Nawrocki –
Pies „Rothi” Rothchild (odc. 2-3),
Szef gangu (odc. 12)
Sławomir Pacek –
Przywódca (odc. 4),
Szeryf (odc. 11)
Cezary Nowak –
Wełniak (odc. 4),
Generał (odc. 7),
Robak #1''' (odc. 15),
Robot (odc. 18),
Max (odc. 41)
Jan Kulczycki –
Starzec (odc. 6),
Cesarz (odc. 2, 19)
Anna Chitro – Ikra (odc. 6)
Jolanta Wołłejko – Strażniczka Kamienia Neptuna (odc. 12)
Krystyna Kozanecka – Mały niedźwiadek (odc. 13)
Lucyna Malec – Dzieciak (odc. 13)
Agata Gawrońska-Bauman – Dzieciak – Ślimak (odc. 13)
Anna Apostolakis –
Dzieciak (odc. 13),
Wróżka (odc. 15),
Pani Klench (odc. 29),
Wiedźma (odc. 30)
Jacek Kopczyński –
Dziki człowiek (odc. 14),
Robak #2''' (odc. 15)
Iwona Rulewicz – Kobieta (odc. 15)
Krzysztof Zakrzewski – Gargulec (odc. 15)
Barbara Zielińska – Żona Szkota (odc. 17)
Wojciech Paszkowski –
Naukowiec (odc. 18),
Skalecznik (odc. 21)
Jerzy Dominik – Robot zabójca (odc. 18)
Mirosław Zbrojewicz –
Smok (odc. 21),
Przywódca łowców Imakandi (odc. 22)
Leszek Zduń – Demongo (odc. 23)
Paweł Szczesny –
Ezekiel (odc. 29),
Borys (odc. 44)
Aleksandra Rojewska – Kuni (odc. 35)
Janusz Wituch – Ojciec (odc. 35)
Karina Szafrańska – Yamiko (odc. 35)
Łukasz Lewandowski – Ninja (odc. 36)
Eugeniusz Robaczewski – Wielki Mistrz (odc. 36)
Zbigniew Suszyński – Pan Samuraj (odc. 42)
Tomasz Jarosz – Ja (odc. 44)
Jerzy Mazur – Jestem (odc. 44)
Tomasz Kozłowicz – Dżentelmen (odc. 44)
Monika Wierzbicka – Syreny (odc. 46)
Kajetan Lewandowski – Syn Wodza (odc. 51)
oraz
Marek Robaczewski
Janusz Zadura
Beata Kawka
Mirosława Niemczyk
Andrzej Mastalerz
Adam Szyszkowski
Sławomir Olszewski
Wojciech Billip
Marcin Przybylski
Roman Szafrański
Hanna Chojnacka
Elżbieta Jędrzejewska
Franciszek Rudziński
Jonasz Tołopiło
Aleksander Mikołajczak
Paweł Galia
Cezary Kwieciński
i inni

Odcinki
Serial składa się z 4 serii po 13 odcinków każdy. W sumie liczy 52 odcinki.
Daty odnośnie emisji w Cartoon Network:
Po raz pierwszy pojawił się 2 września 2002.
Wcześniej (1 czerwca 2002) w CN zostały wyemitowane trzy pierwsze odcinki w formie filmu godzinnego.
9 listopada 2002 serial został włączony do bloku Toonami.
Oryginalny tytuł odcinka Dobry, zły i piękna (The Good, the Bad, and the Beautiful) jest parodią tytułu spaghetti westernu Sergio Leone Dobry, zły i brzydki (The Good, the Bad and the Ugly).
W odcinku 18 Jack kontra Ultraboty jest nawiązanie do Iliady, gdzie Hektor walczy z niemożliwym do pokonania Achillesem. W odcinku dochodzi do podobnej walki, z Jackiem jako Hektorem.
Kosmita który zaczepia Szkota na początku odcinka Szkot ratuje Jacka, cz. 1'' jest podobny do Greedo z Gwiezdnych wojen.
Jack i Spartanie jest wzorowany na komiksie ''300''.
Spotkanie Jacka i Szkota na długim moście jest odzwierciedleniem starej japońskiej historii o dwóch samurajach, którzy spotykają się na moście w podobnych okolicznościach.
W odcinku Szkot ratuje Jacka cz. 1'' Szkot nazywa port rybacki: "Nie ma większego siedliska szumowin, oszustów i dziwaków". Mniej więcej tak samo Obi-Wan Kenobi określił port Mos Eisley w Nowej Nadziei.
Odcinek Jack w Egipcie jest jedynym, w którym mały Jack się odezwał. Czytał hieroglify.
W odcinku Jack i dziecko Jack opowiada dziecku starą japońską legendę o Momotarō – walecznym chłopcu znalezionym w brzoskwini, co nawiązuje do ich pierwszego spotkania wśród brzoskwiniowych drzew.

Spis odcinków


Linki zewnętrzne
Odcinki w komiksach
SERIA PIERWSZA (Cartoon Network Magazyn)
Dranie z supermarketu
Waga szkocka
Podwójnie groźna dolina śmierci
Kim będziesz, gdy dorośniesz?
Pęknięte fatum
Czkawka
Baśnie Aku: Aku bohater
Wieża Aku











