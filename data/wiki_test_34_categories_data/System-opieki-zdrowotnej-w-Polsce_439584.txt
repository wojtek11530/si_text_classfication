Beata Małecka-Libera (ur. 17 maja 1954 w Dąbrowie Górniczej) – polska polityk, lekarka, posłanka na Sejm V, VI i VII kadencji.

Życiorys
W 1979 ukończyła studia na Wydziale Lekarskim Śląskiej Akademii Medycznej w Zabrzu. W latach 1980–1996 pracowała jako laryngolog, uzyskując I i II stopień specjalizacji z laryngologii. W latach 1993–1997 była słuchaczką studiów doktoranckich, w 1999 obroniła pracę doktorską, uzyskując stopień doktora nauk medycznych. W latach 2000–2002 była słuchaczką studiów podyplomowych na Uniwersytecie Jagiellońskim w Instytucie Zdrowia Publicznego na Wydziale Ochrony Zdrowia.

W latach 2001–2002 pełniła obowiązki dyrektora Szpitala Miejskiego w Dąbrowie Górniczej, w okresie od 2002 do 2005 była dyrektorem naczelnym Szpitala Specjalistycznego w Dąbrowie Górniczej.

Należała do Unii Demokratycznej oraz do Unii Wolności. W 2005 z listy Platformy Obywatelskiej została wybrana na posła V kadencji w okręgu sosnowieckim. W wyborach parlamentarnych w 2007 po raz drugi uzyskała mandat poselski, otrzymując 20&nbsp;877 głosów. W wyborach w 2011 z powodzeniem ubiegała się o reelekcję, dostała 23&nbsp;822 głosy.

Wyróżniana nagrodami branżowymi, m.in. tytułem "Menedżer Zagłębia" w kategorii przedsiębiorstw dużych (2001), Złotym Medalem Światowej Akademii Medycyny Alberta Schweitzera (2002), nominacją Światowej Fundacji Zdrowie Rozum Serce do Tytułu Promocyjnego Placówka Medyczna Przyjazna Pacjentowi dla Szpitala Miejskiego w Dąbrowie Górniczej (2004), a także odznakami resortowymi.



Bibliografia
Linki zewnętrzne
