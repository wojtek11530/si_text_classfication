Grading – stopniowanie, szacowanie, określanie kategorii stopnia, stanu zachowania numizmatu (monety) lub banknotu. Monetę wkłada się do plastikowego pudełka, zwanego slabem. Polska skala gradingu posiada pięć stopni: V (najniższy ze stopni), IV, III, II, I. Dla monet lustrzanych w stanie I, istnieje odpowiednik - stopień L.
Polska skala nie jest tożsama ze skalą amerykańską i brytyjską. Skala amerykańska posiada bowiem aż 8 stanów gradacji.
Na świecie istnieje kilka liczących się firm gradingowych, np. PCGS, NGC, ICG. Mankamentami polskich firm gradingowych jest nieduże doświadczenie, częste pomyłki przy określeniu oryginalności monet, jawna sprzedaż swoich własnych slabów oraz nagminne zawyżanie stanu zachowania.



