Batman (jego alter ego – Bruce Wayne) – fikcyjna postać (superbohater), znany z licznych serii komiksowych, wydawanych przez DC Comics, oraz z wszelkich adaptacji związanych z tą postacią. Po raz pierwszy postać Batmana pojawiła się w Detective Comics vol. 1 #27'' w maju 1939 roku. Według wielu źródeł postać Batmana została stworzona wspólnie przez Boba Kane'a i Billa Fingera, lecz tylko Kane jest oficjalnie podawany jako autor. W zamyśle twórcy Batman miał być pogromcą przestępczości, powstałym z kombinacji cech różnych bohaterów pulp magazine'ów i filmów. Bob Kane wzorował się przede wszystkim na Zorro, którego znał z oglądanej w młodości ekranizacji jego przygód, zatytułowanej Znak Zorro (The Mark of Zorro) z 1920 roku (stamtąd zaczerpnął ideę zamaskowanego, przystojnego mężczyzny jakim był Bruce Wayne). Innymi inspiracjami były dla niego Shadow i Drakula z filmowej adaptacji z 1931 (idea mrocznej postaci), postać złoczyńcy z filmu The Bat Whispers z 1930 roku (idea kostiumu nietoperza, idea bat-sygnału), Sherlock Holmes (idea błyskotliwego detektywa i stratega), jak również szkice skrzydłowca autorstwa Leonarda da Vinci. Imię alter ego Batmana – Bruce zostało zainspirowane postacią króla Szkocji Roberta I Bruce'a, zaś nazwisko rodowe – Wayne pochodzi od bohatera rewolucji amerykańskiej – Anthony'ego Wayne'a. Oryginalnie był nazywany "The Bat-man" lub "The Batman", w Polsce znany również jako "człowiek-nietoperz", posiada także przydomki: The Caped Crusader (Krzyżowiec w pelerynie), The Dark Knight (Mroczny Rycerz), oraz The World's Greatest Detective (Największy Detektyw Świata).

Batman obok Supermana należy do najbardziej znanych postaci komiksowych. Obaj są superbohaterami, których zadaniem jest walka ze złem i pomoc ludziom. Batman nie posiada żadnych nadludzkich mocy, swoje zdolności zawdzięcza treningowi fizycznemu, unikalnym gadżetom i pojazdom. W komiksowym uniwersum DC uchodzi za najwybitniejszego detektywa. Pilnuje porządku w rodzinnym mieście Gotham City.

Znany jest również z licznych seriali aktorskich i animowanych, filmów fabularnych i gier komputerowych, bazujących na komiksach. Pierwszy raz na ekranie pojawił się w 15-odcinkowym serialu kinowym Batman z 1943 roku, gdzie w tytułową postać wcielił się Lewis Wilson. W kontynuacji serialu, pod tytułem Batman and Robin z 1949 roku miejsce Wilsona zajął Robert Lowery. W serialu telewizyjnym z lat sześćdziesiątych oraz w filmie Batman zbawia świat (Batman: The Movie) w rolę człowieka-nietoperza wcielił się Adam West. W dwóch filmach w reżyserii Tima Burtona: Batman z 1989 roku oraz Powrót Batmana (Batman Returns) z 1992 roku tytułową postać zagrał Michael Keaton, natomiast w kontynuacjach (reżyserowanych odtąd przez Joela Schumachera), Batmana zagrali kolejno: Val Kilmer w Batman Forever z 1995, oraz George Clooney w Batman i Robin (Batman and Robin) 1997 roku. W trylogii Mrocznego Rycerza (The Dark Knight) w reżyserii Christophera Nolana w postać Batman wcielił się Christian Bale.  W oczekującym na swoja premierę sequelu Człowieka ze Stali (Man of Steel) pod tytułem '''', nowym odtwórca Batmana został Ben Affleck. W serialu telewizyjnym Gotham w rolę młodego Bruce'a Wayne'a ma wcielić się młody aktor David Mazouz. W serialu animowanym Batman (Batman: The Animated Series), oraz w jego kontynuacjach, a także grze komputerowej '''' głosu postaci Batmana użyczył aktor Kevin Conroy.

W 2000 r. w Warszawie odnalazł się pierwszy amerykański numer komiksu o Batmanie. Jego właścicielem był starszy człowiek, który nabył komiks podczas pobytu w USA w 1939 i od powrotu do Polski skrzętnie przechowywał go w domu, po czym sprzedał go do jednego z warszawskich sklepów z komiksami. Tego typu komiks jest wart ok. 150 tysięcy dolarów i jest jedynym tego typu znaleziskiem w Europie, co potwierdziło – podobnie jak autentyczność komiksu – jego amerykańskie wydawnictwo.

Batman został uznany za największego superbohatera wszech czasów przez magazyn SFX.

Opis postaci
Bruce Wayne był spokojnym, szczęśliwym dzieckiem pary miliarderów. Nie był rozpieszczany, jego rodzice mimo fortuny, którą posiadali, nie byli snobami. Pewnego wieczoru wybrali się we trójkę do kina na seans filmu Zorro (w wersji filmowej był to teatr). Po skończonym spektaklu udawali się do domu, gdy nagle zza rogu wyłonił się bandyta, zażądał pieniędzy i biżuterii, a gdy Wayne'owie stawili opór, ten zabił ich bez skrupułów na oczach chłopca.

To wydarzenie odmieniło całe życie Bruce'a. Wyjechał, trenował, poprzysiągł sobie, że nikt nigdy nie będzie już tak cierpiał. Wypowiedział swoistą wojnę złu. Wrócił do rodzinnego miasta, Gotham City, by chronić je przed bandytami.

Umiejętności i wyposażenie

Batman w odróżnieniu od innych superbohaterów nie posiada żadnych nadprzyrodzonych mocy. Ich rolę pełni wysoka inteligencja i znakomita kondycja fizyczna, znajomość psychologii (np. wykorzystywanie mrocznego wizerunku mściciela i teatralności w celu zyskania przewagi psychologicznej nad przeciwnikiem lub wymuszenia od niego zeznań), kryminalistyki (znajomość metod i technik śledczych, przydatnych np. przy rozwiązywaniu zagadek Riddlera), strategii, sztuk walki (znajomość ponad 127 rożnych stylów, w tym skoncentrowanych na uderzeniach m.in: boks klasyczny, boks francuski, boks tajski, capoeira, style karate np. Shōtōkan i Gōjū-ryū, style wushu np. Wing Chun, oraz skoncentrowanych na chwytach m.in: judo, brazylijskie jiu-jitsu i sambo, a także z wykorzystaniem broni białej np. szermierka), znajomość wielu języków oraz korzystanie z rożnych fikcyjnych osobowości (np. Matches Malone).

Początkowo Batman używał broni palnej, a nawet zabijał swoich oponentów. Dopiero, kiedy w 1940 roku redaktorem komiksów o przygodach tej postaci został Whitney Ellsworth, Batman zaczął posługiwać się kodeksem moralnym, który zabraniał mu zabijać i korzystać ze śmiercionośnej broni. Odtąd aby móc prowadzić swoją krucjatę ze zbrodnią, postać zaczęła posługiwać się wyłącznie wymyślnymi gadżetami i wysoce zaawansowaną technologią. Większość nazw jego sprzętu lub środków lokomocji stanowi zbitkę wyrazową słowa bat (z ang. nietoperz) i nazwy normalnego przedmiotu będącego odpowiednikiem w prawdziwym życiu.

Wyposażenie
Kostium Batmana '''(ang. Batsuit)''' – kostium jaki nosi Bruce Wayne ma przede wszystkim za zadanie skrywać jego tożsamość i kreować mroczny wizerunek, ale także posiada wiele innych praktycznych zastosowań. Zarówno w komiksie, jak w rożnego rodzaju adaptacjach jego kostium się rozwijał. Obecnie w komiksach składa się m.in. z kamizelki kuloodpornej z kevlaru, peleryny, mogącej posłużyć jako lotnia i maski z wmontowanym noktowizorem i termowizorem. Jego maska pełni również rolę hełmofonu, dzięki któremu może nawiązać kontakt ze sprzymierzeńcami.
Pas z wyposażeniem '''(ang. Utility Belt)''' – pełen schowków do trzymania poręcznych sprzętów. Jego utrata obniża wartość bojową Batmana. Zawiera m.in. batarngi, małe urządzenia naprowadzające (przypinane magnesem do pojazdów wrogów), pluskwy (urządzenia służące do podsłuchu), wytrychy, kajdanki, piłę oscylacyjną i laser do cięcia, a także granaty gazowe i dymne. W niektórych historiach Batman przetrzymuje tam pierścień z kryptonitu, na wypadek gdyby przyszło mu zmierzyć się z Supermanem lub innymi przedstawicielami jego niemal doszczętnie wymarłej rasy (np. Batman: Hush).
Batrangi '''(ang. Batrangs)''' – są to bumerangi zbliżone wyglądem do logo Batmana. Mają wiele zastosowań. M.in. służą do wytrącania broni, niszczenia sprzętu wroga, zwalania na jego głowę czegoś ponad nim etc. Czasami zawierają niewielkie ładunku wybuchowe. Niekiedy wzorowane są na japońskim shuriken.
Batbolas – rodzaj bolas, służących do obezwładnienia przeciwnika.
Batlina lub Wyrzutnia kotwicy do wspinaczki '''(ang. Batrope lub Grapple gun)''' – urządzenie do wspinaczki, działające jak działo harpunnicze. Zakończona kotwicą lub grotem, wystrzeliwana małym ładunkiem wybuchowym. Pozwala szybko zmieniać miejsce przebywania, wspinać się na dachy, przeskakiwać przez przeszkody etc.

Pojazdy
Batmobile – najczęściej wykorzystywany pojazd. Początkowo w komiksach Batman jeździł zwykłymi samochodami. Z małą kabiną, wielką maską. Charakterystyczny jest silnik rakietowy z tyłu. Pojazd opancerzony, wyposażony w komputer sterowany głosem.
Batcycle – motocykl.
Batplane – samolot lub inny pojazd latający.
Batboat – łódź.

Wrogowie Batmana

Joker – psychopatyczny seryjny morderca i socjopata, o białej skórze i szyderczym uśmiechu (przez co przypomina klauna). W dokonywaniu morderstw wykorzystuje zazwyczaj trucizny, której stadium działania rozpoczyna się od wywołania histerycznego śmiechu, a kończy się na śmierci ofiary z charakterystycznym uśmiechem na twarzy. Jego prawdziwa tożsamość nie jest znana. Odpowiedzialny jest za kalectwo Barbary Gordon (pierwszej Batgirl) i śmierć Jasona Todda (drugiego Robina). Większość czasu spędza zamknięty w zakładzie Arkham, z którego jednak nieustannie ucieka. Posiada wspólniczkę, Harley Quinn, która niegdyś była jego psychologiem. Arcy-wróg i najbardziej rozpoznawalny przeciwnik człowieka-nietoperza.
Harvey Dent/Dwie Twarze (ang. Two-Face)''' – niegdyś przyjaciel Bruce'a i prokurator w Gotham City, który po oszpeceniu połowy twarzy stał się pozbawionym wszelkich skrupułów przestępcą. Ma obsesje na punkcie dualizmu. Wszystkie decyzje podejmuje poprzez rzut monetą. W historii Batman: Hush po operacji powrócił na dobrą drogę, jednak później ponownie zwrócił się ku przestępczości.
Oswald Chesterfield Cobblepot/Pingwin – przestępca, czasami szef mafii. Nazywany Pingwinem z powodu niskiego wzrostu, wielkiego nosa i sporej tuszy. Jego znakami rozpoznawczymi są cylinder, parasole, w których ukrywa swoje bronie (karabin, gaz, etc.) i umiłowanie do ptaków. W przeciwieństwie do większości wrogów Batmana, jest całkowicie zdrowy psychicznie. W filmowej wersji Tima Burtona jest o wiele bardziej dramatyczną postacią – urodzony z trzema palcami został wyrzucony do kanałów przez bogatych rodziców, którzy się go wstydzili, odnaleziony i wychowany przez cyrkowców wraca po latach, aby się zemścić chcąc uśmiercić dzieci najbogatszych ludzi w Gotham City. Wersja Pingwina z trzema palcami była później wykorzystywana w serialach animowanych i niektórych komiksach (np. Batman: Długie Halloween).
Edward E. Nigma/Edward Nashton/Człowiek-Zagadka (ang. Riddler)''' – przestępca z ogromnym IQ i obsesją na punkcie zagadek, które zostawia na miejscu zbrodni bądź wysyła do Batmana szyfrując w nich gdzie znowu uderzy (często mający też zagadko-tematyczne pułapki) – obecnie zreformowany.
Selina Kyle/Kobieta-Kot (ang. Catwoman)''' – włamywaczka z zamiłowaniem do luksusu. Nosi strój kota. Jest dobrą akrobatyką i mistrzynią sztuk walki. Mimo iż tradycyjnie jest uważana za złoczyńcę, coraz częściej przedstawia się ją jako antybohaterkę, a w obecnym uniwersum (New 52) została nawet członkiem Justice League. Zarówno w komiksach, jak i różnego rodzaju adaptacjach ukazywany jest jej romans z Batmanem.
Ra's al Ghul – terrorysta w imię ideałów dążący do zniszczenia Gotham. W komiksach nieśmiertelny – odradza się okresowo dzięki alchemicznym kąpielom w tzw. Jamach Łazarza.
Jonathan Crane/Strach na Wróble (ang. Scarecrow)''' – mający obsesje na punkcie lęków psycholog, posługujący się gazem wywołującym u ludzi halucynacje przedstawiające ich najgorsze koszmary.
Arnold Wesker/ Brzuchomówca & Scarface (ang. Ventriloquist and Scarface)''' – spokojny człowiek, z zawodu brzuchomówca, który jest podporządkowany swojej drugiej osobowości, którą jest lalka-gangster imieniem Scarface.
Dr. Pamela Lilian Isley/Trujący Bluszcz (ang. Poison Ivy)''' – była botaniczka, która stała się hybrydą człowieka i rośliny. Posiada moc chlorokinezy (kontroli roślin), które wykorzystuje w swojej przestępczej działalności.
''' Victor Fries/Mr.Freeze – Pozbawiony wszelakich uczuć, emocji i wyposażony w technologię zdolną zamrażać wszystko na około, desperacko szukający lekarstwa dla swojej pogrążonej w śpiączce żony.
Jervis Tetch/Szalony Kapelusznik (ang. Mad Hatter)''' – potrafiący za pomocą specjalnych kapeluszy kontrolować ludzkie umysły osobnik uważający się za jedną z postaci z powieści "Alicja w krainie czarów".
Victor Zsasz/ Zsasz – morderca odznaczający ofiary nożem na swoim ciele.
Waylon Jones/Killer Croc – mężczyzna cierpiący na chorobę skóry, przypominający krokodyla.
Roman Sionis/Black Mask – bezduszny gangster, skrywający swą twarz pod czarną maską przypominającą ludzką czaszkę, która w wyniku wypadku na stałe przywarła do jego skóry, chcący zemścić się na Brusie.
Garfield Lynns/Firefly – psychopatyczny piroman. Wyposażony w specjalny ognioodporny kombinezon i miotacza ognia stał się postrachem Gotham znanym jako Firefly (świetlik). 
Thomas „Tommy” Elliot/Hush – przyjaciel Bruce'a z dzieciństwa. Znakomity chirurg i mistrz strategii oraz manipulacji. Główny przeciwnik bohatera w historii Batman: Hush.
Bane – Niezwykle przebiegły, a zarazem nadludzko silny, dzięki specjalnemu dożylnie podawanemu sterydowi o nazwie „jad”. Urodził się na niewielkiej karaibskiej wyspie. W historii Knightfall pokonał Batmana, łamiąc mu kręgosłup (ogłosił się wówczas ''„Człowiekiem, który złamał nietoperza”''). Przez wielu uważany za najgroźniejszego przeciwnika, z jakim Batmanowi przyszło się zmierzyć. Były członek takich organizacji przestępczych jak Secret Six, Suicide Squad, Secret Society of Super-Villains. W adaptacjach, w których się pojawiał był przedstawiany w najróżniejszy sposób: od ociężałego umysłowo pomagiera innych złoczyńców (Batman i Robin), po wysoce inteligentnego i muskularnego (jednak nie używającego znanego z komiksów „jadu”) terrorysty (Mroczny rycerz powstaje).
Clayface – przestępca mający zdolność zmieniania kształtów. W komiksach i serialach były różne wersje: Basil Karlo, Matt Hagen, Preston Payne, Sondra Fuller, Cassius „Clay” Payne i Dr Malley.
Amadeusz Arkham – założyciel słynnego Azylu Arkham, który stał się jego więźniem, popadł w depresję i zaczął przejawiać oznaki obłąkania, ostatecznie schodząc na złą drogę.
Floyd Lawton/Deadshot – strzelec wyborowy i jeden z najlepszych na świecie zabójców na zlecenie.
Talia al Ghul – młodsza córka Ra's al Ghula, późniejsza kochanka Batmana.
Harleen Quinzel/Harley Quinn – niegdyś psychiatra, do szaleństwa zakochała się w Jokerze i stała się jego asystentką. Postać zapożyczona z serialu animowanego Batman (Batman: The Animated Series).
Prometheus III – Złoczyńca, którego geneza jest mrocznym odbiciem narodzin Batmana. Jako dziecko był świadkiem śmierci swoich rodziców (pospolitych przestępców), którzy zostali zastrzeleni przez policję podczas próby zatrzymania. Po tej tragedii poprzysiągł walczyć ze wszelką formą sprawiedliwości. Podobnie jak Bruce podróżował po świecie nabywając umiejętności, aby móc dopełnić złożonej przysięgi. Jego tożsamość nie jest znana. Często określający się mianem anty-Batmana.
Warren White/The Great White Shark cierpiący na poważne odmrożenia ciała, przebiegły bandyta o zdeformowanej twarzy przypominającej czaszkę.
Mortimer Kadaver – hipnotyzer i sadysta.
Cornelius Stirk – szaleniec wyrywający serca swym ofiarom.
Val Kaliban/Spook – mistrz ucieczek.
Page Monroue/Kalendarzowa Dziewczyna (ang. Calendar Girl)''' – była modelka, popadła w depresję, gdy zwolniono ją z powodu wieku. Od tamtej pory nosiła maskę i nie pozwalała nikomu oglądać swej twarzy (mimo że była piękna, uważała, że jest najbrzydsza na świecie). Łapała projektantów, którzy jej zaszkodzili w karierze modelki.
Philo Zeiss/Zeiss mogący naśladować style walki, swoich przeciwników.
Alex Sartorius/Dr Phosphorus enigmatyczny, mogący spalić wszystko dotykiem, radioaktywny.
Lonnie Machin/Anarky –  nastoletni geniusz, ślepo wierzący w anarchizm, nienawidzący kapitalizmu, mający jednak chęci pomagania poszkodowanym przez „system”. Tworzy improwizowane gadżety w celu obalenia rządu.
Julian Gregory Day/Calendar Man – zafascynowany datami i kalendarzami, popełniający zbrodnie związane z wybraną przez siebie datą.
Derek Mitchel/Corrossive Man – składający się z żrącego kwasu.
Maximillian Zeus/Maxie Zeus – przestępca uważający siebie za Wszechmogącego Zeusa, były magnat przedsiębiorstwa międzymorskiego.
Cyrus Gold/Solomon Grundy – Cyrus Gold, dziewiętnastowieczny kupiec, który został zamordowany, a jego ciało wrzucono do Slaughter Swamp, nieopodal Gotham City. Po powrocie do świata żywych zmienił się w niewyobrażalnie silne zombie, znane jako Solomon Grundy.
Kirk Langstrom/Man-Bat – zoolog Gotham, który po wypadku stał się hybrydą nietoperza z człowiekiem.
KGBeast i NKVDemon – dwaj sowieccy płatni zabójcy.
Noah Kuttler/Calculator – posiadający ogromną moc informatyczną, będący w stanie analizować styl walki i moc przeciwnika.
Nyssa Raatko/Nyssa al Ghul – starsza córka Ra's al Ghul'a, mistrzyni strategii.
Jeffrey Franklin Burr/KOBRA – przywódca tajemniczego kultu, doskonały strateg i mistrz w sztukach walki.
Copperhead – osobnik upodabniający się do węża.
Thomas Blake/Catman – niegdyś światowej sławy bogacz i myśliwy polujący na wielkie koty, któremu znudziło się polowania na zwierzęta i zaczął polować na ludzi, jako Catman. Później członek Secret Six.
Owlman – zły odpowiednik Batmana. W uniwersum DC przed Kryzysem na Nieskończonych Ziemiach pochodził z równoległego wymiaru o nazwie Ziemi-Trzy. Jego wersja z komiksów wydawanych po Kryzysie pochodzi ze świata antymaterii. Członek Amerykańskiego Syndykatu Zbrodni (Crime Syndicate of America), złego odpowiednika Ligi Sprawiedliwości. 
Trybunale Sów (ang. Court of Owls)''' – wprowadzona do New 52'' organizacja przestępcza (tajne stowarzyszenie), uważana za gothamską miejską legendę, a która w rzeczywistości rządzi miastem od wieków. Złożony z członków najstarszych i najbardziej wpływowych rodzin miasta, Trybunał nie waha się stosować przemocy aby osiągnąć swoje cele. Ich zbrojnym ramieniem są świetnie wyszkoleni zabójcy nazywani Szponami (ang. Talons).
Otis Flannegan/Ratcatcher – mogący kontrolować za pomocą specjalnych rękawic szczury.
Sal „The Boss” Maroni - był szefem rodzinny mafijnej Maronich, która działa w początkowych latach działalności Batmana. Odpowiedzialny za oszpecenie kwasem prokuratora okręgowego Harveya Denta, przyczyniając się tym samym do jego przemiany w bezwzględnego Two-Face'a. Maroni został zabity przez Holidaya (Alberto Falcone).
Carmine „The Roman” Falcone – głowa rodziny mafijnej, która przez wiele lat rządziła przestępczym światkiem Gotham City. Czołowa postać w historiach Batman: Rok Pierwszy oraz Batman: Długie Halloween. Został zabity przez Two-Face'a.

Stałym miejscem pobytu większości z wrogów Batmana jest Arkham Asylum.

Pomocnicy Batmana
Batman jest typowym indywidualistą i najczęściej samotnie toczy swoją batalię przeciwko złu. W czasie swojej kariery miał jednak różnych sprzymierzeńców.


Wciąż współpracujący
Alfred Pennyworth – Lokaj rodziny Wayne'ów, który wychował Bruce'a po śmierci jego rodziców. Jest jednym z najbardziej zaufanych osób z otoczenia Batmana.
Robin I/Nightwing/Richard „Dick” Grayson – Pierwszy Robin. Pochodzi z rodziny cyrkowych akrobatów. Po zamordowaniu rodziców przez gangstera – Tony'ego Zucco, został zaadoptowany przez Bruce'a Wayne'a. Kiedy dorósł rozpoczął działalność na własną rękę jako Nightwing w Blüdhaven, później działał także w Nowym Jorku. Po śmierci Bruce'a został nowym Batmanem.
Robin III/Red Robin/Timothy „Tim” Drake – Po śmierci Jasona Todda został trzecim Robinem. Po tym jak jego rodzina została zamordowana zaadoptował go Bruce Wayne. Obecnie, po tym jak nowym Robinem został syn Bruce'a Wayne'a i Talii al Ghul – Damian, Tim przyjął pseudonim Red Robin.
Batgirl I/Oracle/Barbara Gordon – Bratanica szefa policji w Gotham, Jamesa Gordona. Pierwsza Batgirl. Obecnie Barbara jest sparaliżowana od pasa w dół w wyniku postrzału w kręgosłup (za ten czyn odpowiedzialny jest Joker). Kontynuowała walkę z złoczyńcami wspierając Batmana i jego sojuszników jako Oracle. Była członkini żeńskiej drużyny Birds of Prey.
Huntress II/Helena Bertinelli – Córka bossa gothamskiej mafii, której cała rodzina została wymordowana. Postanowiła walczyć z przestępczość jako samozwańczy mściciel, o pseudonimie Huntress. Działała jako jedna z agentek Oracle w Birds of Prey.
James „Jim” Gordon – Komisarz policji w Gotham City. Pochodzi z Chicago, po przybyciu do Gotham, wraz z początkującym Batmanem musiał stawić czoła korupcji w szeregach tutejszej policji (GCPD). Po rezygnacji skorumpowanego komisarza, Gilliana B. Loeba, Gordon został mianowany porucznikiem, a później sam został komisarzem. Jeden z pierwszych sprzymierzeńców człowieka-nietoperza.
Lucius Fox – Bliski współpracownik Bruce'a Wayne'a, dyrektor Wayne Enterprises. Twórca większości sprzętu używanego przez Batmana.
Jason Bard – Prywatny detektyw, z którego usług korzystał także Batman. Przez pewien czas romansował z Barbarą Gordon.
Toyman III/Hiro Okamura – Japończyk, nastoletni geniusz mechaniki, który pomaga Batmanowi i Supermanowi.

Nieaktywni lub działający indywidualnie
Azrael/ Jean Paul Valley
Batgirl III/ Cassandra Cain
Batwoman I/ Kathy Kane
Batwoman II/ Kate Kane
Catwoman/ Selina Kyle
Catwoman II/ Holly Robinson
Harold Allnut
Onyx/ Onyx Adams
Orpheus/ Gavin King
Robin II/ Jason Todd
Sasha Bordeaux
Spoiler/ Robin IV/ Stephanie Brown
Tarantula II/ Catalina Flores
Carrie Kelley / Robin z komiksu "Dark knight returns"

Komiksy w Polsce

Serie:
Batman (TM-Semic 1990-1997) 82 zeszyty
Batman & Superman (TM-Semic 1997-1998) 15 zeszytów
Wydanie specjalne (TM-Semic)
Top Komiks (TM-Semic)
Superman/Batman (Dobry Komiks 2005) 3 zeszyty

Albumy:
Przysięga zza grobu (Beta Books 1991)
Uśmiech śmierci (Egmont 1999) 2 albumy
Powrót Mrocznego Rycerza (Egmont 2002)
Mroczny Rycerz Kontratakuje (Egmont 2002) 3 albumy
'''' (Egmont 2003)
Batman: Black & White II (Egmont 2003) 2 albumy
Batman: Ego (Egmont 2003)
Zagłada Gotham (Egmont 2004)
Gotham w świetle lamp gazowych (Egmont 2004)
Azyl Arkham: Poważny dom na poważnej ziemi (Egmont 2005)
Batman: Hush (Egmont 2005-06) 2 tomy
Spawn / Batman (Mandragora 2006)
'''' (Egmont 2007)
Batman i syn (Egmont 2008)
Batman i Robin: Cudowny chłopiec (Egmont 2009)
Batman: Co się stało z Zamaskowanym Krzyżowcem?'' (Egmont 2010)
Joker (Egmont 2011)
Batman: Zabójczy żart (Egmont 2012)
Batman: Najlepsze opowieści (Egmont 2012)
Batman: Nawiedzony rycerz (Egmont 2012)
Batman Tom 1: Trybunał sów (Egmont 2013)
Batman – Detective Comics Tom 1: Oblicza śmierci (Egmont 2013)
Batman Tom 2: Miasto sów (Egmont 2013)
Batman: Długie Halloween (Mucha Comics 2013)
Batman – Detective Comics Tom 2: Techniki zastraszania (Egmont 2013)
Batman Tom 3: Śmierć rodziny (Egmont 2014)
Batman – Detective Comics Tom 3: Imperium Pingwina (Egmont 2014)
Batman: Człowiek, który się śmieje (Egmont 2014)
Batman Tom 4: Rok zerowy. Tajemnicze miasto (Egmont 2014)
Batman: Mroczne zwycięstwo (Mucha Comics 2014)
Batman – Mroczny Rycerz Tom 1: Nocna trwoga (Egmont 2014)

Adaptacje
Filmy kinowe

Batman zbawia świat (Batman: The Movie), reż: Leslie H. Martinson (1966)
Batman (Batman) – reż: Tim Burton (1989)
Powrót Batmana (Batman Returns) – reż: Tim Burton (1992)
Batman Forever (Batman Forever) – reż: Joel Schumacher (1995)
Batman i Robin (Batman & Robin) – reż: Joel Schumacher (1997)
'''' ('' Batman Begins) – reż: Christopher Nolan (2005)
Mroczny rycerz (The Dark Knight) – reż: Christopher Nolan (2008)
Mroczny rycerz powstaje (The Dark Knight Rises) – reż: Christopher Nolan (2012)
'''' – reż: Zack Snyder (2016)
Justice League – reż: Zack Snyder (2017).

Filmy animowane
'''' (Batman: Mask of the Phantasm) – reż: Eric Radomski, Bruce W. Timm (1993)
'''' (Batman & Mr. Freeze: SubZero) – reż: Boyd Kirkland (1998)
Batman i Superman (The Batman Superman Movie: World's Finest) – reż: Toshihiko Masuda (1998)
'''' (Batman Beyond: Return of the Joker) – reż: Curt Geda (2000)
'''' (Batman: Mystery of the Batwoman) – reż: Curt Geda (2003)
Batman kontra Drakula (The Batman vs. Dracula) – reż: Sam Liu, Brandon Vietti, Seung Eun Kim (2005)
'''' (Justice League: The New Frontier) – reż: Dave Bullock (2008)
'''' (Batman: Gotham Knight) – reż: Yoshiaki Kawajiri, Yasuhiro Aoki, Futoshi Hiqashide, Toshiyuki Kubooka, Hiroshi Morioka, Shoujirou Nishimi (2008)
'''' (Superman/Batman: Public Enemies) – reż: Sam Liu (2009)
Scooby-Doo spotyka Batmana – reż: William Hanna, Joseph Barbera (2002)
'''' (Justice League: Crisis on Two Earths) – reż: Lauren Montgomery, Sam Liu (2010)
'''' (Batman: Under the Red Hood) – reż: Brandon Vietti (2010)
'''' (Superman/Batman: Apocalypse) – reż: Lauren Montgomery (2010)
'''' (Batman: Year One) – reż: Lauren Montgomery, Sam Liu (2011)
'''' (Justice League: Doom) – reż: Lauren Montgomery (2012)
'''' (Batman: The Dark Knight Returns) – reż: Jay Oliva (cz. 1 – 2012, cz. 2 – 2013)
'''' – reż: Jay Oliva (2013)
'''' – reż: Jay Oliva (2013)
'''' (The Lego Movie) – reż: Phil Lord i Chris Miller (2014)
Syn Batmana (Son of Batman) – reż: Ethan Spaulding (2014)
'''' (Batman: Assault on Arkham) – reż.: Jay Oliva (2014)

Seriale aktorskie

Batman – reż: Lambert Hillyer (1943)
Batman and Robin – reż: Spencer Gordon Bennet (1949)
Batman – reż: Leslie H. Martinson (1966–1968)
Ptaki nocy (Birds of Prey) – twórca: Laeta Kalogridis (2002–2003)
Gotham – twórca: Bruno Heller (2014-)

Seriale animowane
Batman (1966–1968)
The Adventures of Batman (1968–1969)
The Adventures of Batman and Robin the Boy Wonder (1969)
The New Adventures of Batman (1977–1978)
Super Friends (1973–1974)
Super Friends (1973–1986)
The All-New Super Friends Hour (1977–1978)
Challenge of the Super Friends (1978)
The World's Greatest Super Friends (1979–1980)
Super Friends (1980–1982)
Super Friends: The Legendary Super Powers Show (1984–1985)
The Super Powers Team: Galactic Guardians (1985–1986)
Batman (1992–1995)
The New Batman Adventures (1997–1999)
Batman przyszłości (1999–2001)
Liga Sprawiedliwych (2001–2004)
Liga Sprawiedliwych Bez Granic (2004–2006)
Batman (2004-2007)
'''' (2008-2011)
Liga Młodych (2011-2013)
Beware the Batman (2013-)

Gry
Batman (1986)
Batman Returns (1992)
Batman Forever (1995)
'''' (2000)
'''' (Batman: Vengeance, 2001)
'''' (2003)
'''' (Batman: Justice Unbalanced, 2003)
'''' (Batman: Toxic Chill, 2003)
'''' (2003)
'''' (2005)
Justice League Heroes (2006)
'''' (2008)
'''' (2009)
'''' (2011)
'''' (2012)
'''' (2013)
'''' (2014)
'''' (2015)
Batman Vehicle Advenutre



Linki zewnętrzne i cytaty


