Roewe 550''' – samochód osobowy klasy średniej-niższej produkowany przez chińską firmę Roewe od 2008 roku. Model oparty został na prototypie RDX60 opracowywanym jeszcze przez firmę MG Rover. Zapowiedź modelu 550 została zaprezentowana w 2007 roku podczas Shanghai Auto Show pod postacią prototypu Roewe W2.


Do wyboru dostępne są dwie jednostki napędowe, wolnossąca i turbodoładowana R4 1,8&nbsp;l. Pierwsza z nich osiąga moc 133&nbsp;KM (98&nbsp;kW) przy 6000&nbsp;obr./min. i moment obrotowy 170&nbsp;Nm przy 4000&nbsp;obr./min, druga zaś 160&nbsp;KM (118&nbsp;kW) przy 5500&nbsp;obr./min. i 215&nbsp;Nm przy 2500-4000&nbsp;obr./min. Prędkość maksymalna dla podstawowej wersji wynosi 188&nbsp;km/h, dla mocniejszej 205&nbsp;km/h. Napęd przenoszony jest przez 5-biegową automatyczną bądź manualną skrzynię biegów na oś przednią. Przednie zawieszenie oparte jest na kolumnach McPhersona, tylne zaś to konstrukcja wielowahaczowa.

Od 2008 roku pojazd sprzedawany jest w Chile pod nazwą MG 550'''.

Zmodernizowana wersja modelu 550 z nadwoziem typu hatchback została zaprezentowana w 2009 roku podczas Shanghai Auto Show pod nazwą MG 6.









