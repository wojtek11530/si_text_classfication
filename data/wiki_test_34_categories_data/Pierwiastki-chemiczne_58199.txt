Pierwiastki organiczne – te pierwiastki, które najczęściej występują w związkach organicznych. Ze względu na to, że definicja ta nie jest zbyt ścisła, a związki organiczne mogą zawierać prawie wszystkie pierwiastki, nazywa się w ten sposób różne zbiory pierwiastków zależnie od upodobań.

Najczęściej spotykanym podziałem pierwiastków w tym sensie jest podział na cztery pierwiastki, które najczęściej się spotyka w naturalnie występujących związkach organicznych:

H wodór
O tlen 
C węgiel
N azot

których symbole składają się na akronim HONC (czyt. chonk). Pozostałe w miarę często występujące pierwiastki nazywa się w tej konwencji heteroatomami (głównie siarka i fosfor). Węgiel, wodór, tlen, azot, fosfor i siarkę razem nazywa się też często pierwiastkami biofilnymi lub biogennymi, gdyż są one głównym składnikiem najważniejszych związków chemicznych tworzących żywe organizmy. Rzadziej występujące pierwiastki w organizmach żywych nazywa się mikroelementami.

Wiele programów służących obliczaniu struktury i wizualizacji cząsteczek, które są nastawione na związki organiczne ma własne zestawy "pierwiastków organicznych". 

Np. w składni SMILES za "organiczne" przyjmuje się następujące atomy:

(jako, że wodoru zwykle się w tej składni nie uwzględnia)

C węgiel
O tlen
N azot
S siarka
F fluor
Cl chlor
Br brom
I jod

Zobacz też
biologiczne znaczenie pierwiastków



