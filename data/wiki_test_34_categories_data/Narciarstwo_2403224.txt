Józef Pawlusiak (ur. 16 września 1956 w Wilkowicach) – polski, kombinator norweski, skoczek narciarski,  olimpijczyk z Lake Placid 1980.

Zawodnik klubu BBTS Włókniarz Bielsko-Biała (w latach 1972-1976,1979-1985) oraz WKS Zakopane (w latach 1977-1978). Mistrz Polski w kombinacji norweskiej w latach 1980, 1984 oraz brązowy medalista w latach 1977,1981-1982. Odnosił sukcesy również w skokach narciarskich, w których trzykrotnie był brązowym medalistą mistrzostw Polski w roku 1981 (skocznia 70 metrowa) oraz w 1982 (skocznia 70 metrowa i 90 metrowa).

W roku 1982 zajął 1. miejsce w kombinacji norweskiej w Memoriale B.Czecha i H. Marusarzówny.

Na igrzyskach olimpijskich w 1980 roku w Lake Placid zajął 17. miejsce indywidualnie.

Jest bratem olimpijczyków: Anny, Stanisława i Tadeusza.

Bibliografia
[dostęp 1 września 2011]
