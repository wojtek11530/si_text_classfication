Kaplica Wszystkich Świętych w Tarnobrzegu. Budynek kaplicy znajduje się się w tarnobrzeskiej dzielnicy Sobów, na Cmentarzu Komunalnym, przy ulicy Litewskiej. Budowa kaplicy została zainicjowana przez księdza serbinowskiej parafii Matki Bożej Nieustającej Pomocy Michała Józefczyka. Prace rozpoczęły się na początku 2009 roku, a zakończyły się pod koniec października. Kaplica posiada 400 metrową powierzchnię podziemną, której część planowano udostępnić pod krematorium/spopielarnię zwłok. Jej powstaniu sprzeciwił się jednak biskup pomocniczy diecezji sandomierskiej Edward Frankowski.

Architektura
Kaplica posiada skromny wystrój. Głównym elementem ołtarza jest krucyfiks otoczony dwoma aniołami. Pod krzyżem znajduje się tabernakulum. Z boku umieszczono figurę Chrystusa Zmartwychwstałego oraz obraz Chrystusa Umęczonego. Po bokach kaplicy znajdują się stacje drogi krzyżowej. Na środku kaplicy znajduje się miejsce na ustawienie trumny. W przyszłości planuje się uruchomienie windy łączącej kaplicę z podziemiami. W podziemiach ciągle trwają prace wykończeniowe.



Zobacz także
Kościół Matki Bożej Nieustającej Pomocy w Tarnobrzegu
Kaplica Archanioła Gabriela w Tarnobrzegu






