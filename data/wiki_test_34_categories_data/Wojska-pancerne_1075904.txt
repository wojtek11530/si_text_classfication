'''10 Batalion Pancerny (10 bpanc) – batalion pancerny Wojska Polskiego II RP.

Formowanie i zmiany organizacyjne
Od lata 1921 roku w garnizonie Łódź na terenie Okręgu Korpusu Nr IV stacjonowała Kadra 4 Dywizjonu Samochodowego. 14 listopada 1935 roku została ona przeformowana w Kadrę 10 Batalionu Pancernego. 30 października 1937 roku kadra przekształcona została w 10 Batalion Pancerny. W tym samym roku pododdziały batalionu przeniesione zostały do Zgierza. Dowództwo pozostało w Łodzi do 1939 roku. W maju 1937 roku jednostka została podporządkowana dowódcy 1 Grupy Pancernej. Batalion należał do typu II.

Organizacja pokojowa batalionu
dowództwo
kwatermistrzostwo
pluton łączności
2 kompanie pancerne
kompania rozpoznawcza
kolumna samochodowa
park
kompania Junackich Hufców Pracy

Według stanu z 15 lipca 1939 roku na ewidencji batalionu znajdowały się 33 czołgi rozpoznawcze TK-3, 88 samochodów ciężarowych, 29 samochodów specjalnych, 13 samochodów osobowych, 37 motocykli i 8 przyczep.

Mobilizacja w 1939
Batalion był jednostka mobilizującą pododdziały broni pancernych, przewidziane w organizacji wojennej wojska, zgodnie z planem mobilizacyjnym "W". Po sformowaniu tych pododdziałów ulegał likwidacji, a nadwyżki ludzi i sprzętu przekazywał do ośrodków zapasowych broni pancernych.

W mobilizacji alarmowej, w grupie jednostek koloru żółtego, batalion formował:



41 Samodzielną Kompanię Czołgów Rozpoznawczych dla Armii "Łódź"
42 Samodzielną Kompanię Czołgów Rozpoznawczych dla Armii "Łódź"
Kolumnę Samochodów Sanitarnych Typ I Nr 401 (Fiat 621) dla Armii "Łódź" - dowódca: por. Bielanik
Kolumnę Samochodów Ciężarowych Typ I Nr 451 (Fiat 621) dla Armii "Łódź"; dowódca - por. Stanisław Wojcieszek
Kolumnę Samochodów Ciężarowych Typ I Nr 452 dla Armii "Łódź"
Kolumnę Samochodów Ciężarowych Typ I Nr 453 (Fiat 621) dla Armii "Łódź"; dowódca - por rez. Wacław Gogut
Kolumnę Samochodów Osobowych Nr 41 dla Armii "Łódź"

W I rzucie mobilizacji powszechnej wystawiał:
Kolumnę Samochodów Sanitarnych PCK Typ I Nr 402 (Fiat 614) dla Armii "Łódź"
Kolumnę Samochodów Ciężarowych Typ II Nr 454 dla Armii "Łódź"; dowódca - por. rez. Jabłoński
Kolumnę Samochodów Ciężarowych Typ II Nr 455
Kolumnę Samochodów Ciężarowych Typ II Nr 456
Kolumnę Samochodów Ciężarowych w Kraju Nr 41 dla OK IV
Kolumnę Samochodów Ciężarowych w Kraju Nr 91 dla OK IX
Kolumnę Samochodów Ciężarowych i Osobowych w Kraju Nr 4 dla OK IV

W II rzucie mobilizacji powszechnej organizował:
Stały Park Broni Pancernych Nr 41 dla Armii "Łódź"; dowódca -  Jerzy Rędziejewski

Dowódcy batalionu
mjr Henryk Emil Cybulski
mjr/ppłk Michał Piwoszczuk

Symbole batalionu
Sztandar

Zarządzeniem Prezydenta Rzeczypospolitej Polskiej z 25 marca 1938 roku nadano batalionowi sztandar. Jak wszystkie sztandary broni pancernych, posiadał on ujednoliconą prawą stronę płatu. Zamiast numeru oddziału, na białych tarczach między ramionami krzyża kawaleryjskiego występował Znak Pancerny. Znak ten umieszczony był również na przedniej ściance podstawy orła.

Na lewej stronie płatu sztandaru umieszczono:
w prawym górnym rogu — wizerunek Matki Boskiej Częstochowskiej
w lewym górnym rogu — wizerunek św. Michała
w prawym dolnym rogu —  godło Zgierza
w lewym dolnym rogu — odznaka honorowa 10 batalionu pancernego

Uroczyste wręczenie sztandaru odbyło się 26 maja 1938 roku na Polu Mokotowskim w Warszawie. Sztandar wręczył reprezentujący Prezydenta RP i Naczelnego Wodza — minister Spraw Wojskowych gen. dyw. Tadeusz Kasprzycki.

Obecnie sztandar eksponowany jest w  Muzeum Wojska Polskiego w Warszawie.

Odznaka pamiątkowa

22 grudnia 1937 roku Minister Spraw Wojskowych, gen. dyw. Tadeusz Kasprzycki zatwierdził wzór i regulamin odznaki pamiątkowej 10 bpanc .

Odznaka ma kształt krzyża maltańskiego, pokrytego czarną emalią. Pośrodku srebrny smok. Brak jest danych o autorze projektu odznaki. Odznaki wykonywane były jedynie w wersji emaliowanej.



Bibliografia
Witold Jarno, Okręg Korpusu Wojska Polskiego nr IV Łódź 1918-1939'', Instytut Historii Uniwersytetu Łódzkiego, Katedra Historii Polski Współczesnej, Wydawnictwo „Ibidem”, Łódź 2001, ISBN 83-88679-10-4, s. 198, 335-337.
Piotr Zarzycki, Plan mobilizacyjny „W”, Wykaz oddziałów mobilizowanych na wypadek wojny, Pruszków 1995, ISBN 83-85621-87-3.
Waldemar Rezmer, Operacyjna służba sztabów Wojska Polskiego w 1939 r. (organizacja, zasady funkcjonowania, przygotowanie do wojny)'', Toruń 1993.
Włodzimierz Kozłowski, Łódzko-zgierski 10 batalion pancerny (1935-1939)'', "Rocznik Łódzki" 1985, T. XXXV.







