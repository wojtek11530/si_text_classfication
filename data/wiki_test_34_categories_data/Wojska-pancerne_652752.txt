IS-4''' - czołg ciężki, konstrukcji radzieckiej, z okresu po II wojnie światowej. Najcięższy z czołgów który znalazł się na wyposażeniu sił zbrojnych ZSRR.

Historia
Czołg IS-4 powstawał w roku 1944 równolegle z czołgiem ciężkim IS-3 i miał być przeciwwagą dla  niemieckiego czołgu ciężkiego PzKpfw VI B Königstiger. IS-4 w porównaniu z czołgiem IS-3 był konstrukcją, która nie spełniła oczekiwań radzieckiego dowództwa, był ciężki, ważył aż 60 ton (IS-3 ważył 45,8-46,5) a jego pancerz przedni był ukształtowany w sposób tradycyjny w porównaniu z nowatorskim i bardzo skutecznym "nosem szczupaka" IS-3. IS-4 mimo znacznej większej masy posiadał taką samą siłę ognia co IS-2 i IS-3, gdyż wszystkie te pojazdy wyposażono w tę samą armatę - D-25Т. IS-4 nie spełnił wysokich wymagań Armii Czerwonej, która kładła duży nacisk na małą masę i dużą mobilność czołgów, w rezultacie produkcja IS-4 zakończyła się na niewielkiej, jak na warunki ZSRR, liczbie około 250 egzemplarzy.

Służba
Czołgi IS-4 znajdowały się wyłącznie na wyposażeniu Armii Radzieckiej. Nigdy nie uczestniczyły w walkach. Wraz ze wzrostem liczebności bardzo udanego konstrukcyjnie czołgu ciężkiego IS-3 i jego wersji rozwojowej IS-8/T-10, czołgi IS-4 zostały usunięte z jednostek pierwszoliniowych i wycofane na Daleki Wschód. Znalazły się tam m.in. na stacjonarnych stanowiskach obrony wybrzeża na Sachalinie.

Linki zewnętrzne
