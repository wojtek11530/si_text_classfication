Działonowy – pojęcie wieloznacznie związane z artylerią i wojskami pancernymi:

Funkcja sprawowana przez żołnierza wchodzącego w skład obsługi artyleryjskiego środka walki, polegająca na dowodzeniu obsługą pojedynczego działa na polu walki, koordynowaniu współrzędnych celu i przekazywaniu ich celowniczemu.

Żołnierz, członek załogi czołgu, obsługujący zazwyczaj armatę i sprzężony z nią karabin maszynowy. Odpowiednik celowniczego w artylerii. W czołgach o załodze składającej się z trzech osób obsługuje również mechanizm ładowania armaty. W czołgach o czteroosobowej załodze czynność ładowania wykonuje ładowniczy, odpowiednik amunicyjnego w artylerii.




