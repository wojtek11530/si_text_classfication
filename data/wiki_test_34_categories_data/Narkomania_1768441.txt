Etylefryna (łac. Etilefrinum) – organiczny związek chemiczny, pochodna fenyloetyloaminy. Agonista receptorów α-adrenergicznych. Podwyższa ciśnienie tętnicze krwi, zwiększa wydolność mięśnia sercowego, zwiększa pojemność minutową oraz poprawia napięcie ścian żył.

Farmakokinetyka
Maksymalne stężenie w osoczu krwi osiąga po 30 minutach. Biologiczny okres półtrwania wynosi 2 godziny, a jej działanie 3–4 godziny. Metabolizm etylefryny przebiega w wątrobie. Wydalanie następuje z moczem.

Wskazania
hipotonia
zapaść sercowo-naczyniowa
niektóre postacie bólu głowy
nadwrażliwość na zmiany atmosferyczne

Przeciwwskazania
nadwrażliwość na lek
jaskra
nadciśnienie tętnicze krwi
nadczynność tarczycy
przerost gruczołu krokowego
ciężkie choroby serca

Działania niepożądane
kołatanie serca
niepokój
bezsenność
nudności
ból głowy
pocenie się

Preparaty
Effortil – tabletki 5&nbsp;mg, krople doustne 7,5&nbsp;mg/ml

Dawkowanie
Lek należy przyjmować zgodnie z zaleceniami lekarza, zwykle przed jedzeniem w dawkach:

dorośli i dzieci po 6 roku życia
doustnie 5 mg 3 razy na dobę

dzieci 2–6 roku życia
2,5-5 mg 3 razy na dobę

dzieci do 2 roku życia
1–2,5 mg w postaci kropli 3 razy na dobę

Uwagi
Nie zaleca się stosowania leku w I trymestrze ciąży oraz w okresie karmienia piersią.



Bibliografia
