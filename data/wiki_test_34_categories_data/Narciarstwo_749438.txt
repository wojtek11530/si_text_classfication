Lars Berger (ur. 1 maja 1979 w Dombås) – norweski biathlonista, biegacz narciarski, wicemistrz olimpijski oraz wielokrotny medalista mistrzostw świata w biegach i biathlonie.

Kariera
Mierzy 189 cm i waży 76 kg. Mieszka w Lesji. Jego największym sukcesem jest 5. miejsce w klasyfikacji końcowej Pucharu Świata w sezonie 2003/2004. Wygrał wtedy 3 zawody. Łącznie ma 10 miejsc na podium (3 zwycięstwa, 4 drugie miejsca i 3 trzecie). Zdobył także dwa srebrne medale Mistrzostw Świata w Oberhofie w 2004 – w biegu masowym uległ tylko słynnemu Raphaëlowi Poirée, był także 2. razem z kolegami z reprezentacji w sztafecie.

Berger należy do najlepszych biegaczy wśród biathlonistów. W 2005 wystartował w mistrzostwach świata w narciarstwie klasycznym, odbywających się w Oberstdorfie. Zdobył w biegu sztafetowym złoty medal, a w biegu na 15 km techniką dowolną zajął 4. miejsce; na tym samym dystansie inny czołowy biegacz w gronie biathlonistów Ole Einar Bjørndalen był 11. Na kolejnych mistrzostwach świata narciarzy klasycznych w Sapporo w 2007 Berger niespodziewanie sięgnął po złoty medal na 15 km techniką dowolną. Zdobył też złoto w sztafecie.

Na igrzyskach olimpijskich w Vancouver zdobył srebrny medal w sztafecie biegowej 4x10 km.

Jego siostra Tora Berger również uprawia biathlon.

Osiągnięcia w biegach narciarskich
Igrzyska olimpijskie


Mistrzostwa świata w narciarstwie klasycznym


Puchar Świata
Miejsca w klasyfikacji generalnej
2003/2004 - 81.
2004/2005 - 93.
2006/2007 - 78.
2007/2008 - 144.
2009/2010 - 130.

Miejsca na podium
Berger nigdy nie stawał na podium indywidualnych zawodów PŚ w biegach narciarskich. 23 listopada 2003 r. zajął 2 miejsce w biegu sztafetowym 4x10 km w norweskim Beitostølen.

Osiągnięcia w biathlonie
Mistrzostwa świata w biathlonie


Miejsca w klasyfikacji generalnej



Zwycięstwa w zawodach indywidualnych Pucharu Świata chronologicznie


Miejsca na podium w zawodach indywidualnych Pucharu Świata chronologicznie


Bibliografia
