Parafia świętego Jacka w Mysłowicach należy do dekanatu mysłowickiego w archidiecezji katowickiej, erygowana 28 maja 1957 r.

Historia
Pierwsze plany dotyczące budowy kościoła w Morgach czyniono już w 1929 roku. Jednak projekt budowy kościoła w Morgach doczekał się realizacji dopiero 2 IX 1945 za sprawą ks. prob. Alojzego Nowoka z Brzezinki. Kościół powstał w wyniku prac społeczności lokalnej. Do budowy wykorzystano cegłę rozbiórkową i inne materiały ze starego baraku oraz radiostacji, która uległa zniszczeniu podczas II wojny światowej. Projektantem kościoła był Franciszek Rygioł - miejscowy technik budowlany, który też osobiście nadzorował wszystkie prace. Kościół pod wezwaniem św. Jacka został poświęcony 24 XI 1946 przez bp Juliusza Bieńka. W pierwszych latach swojej działalności kościół w Morgach pozostawał filią parafii w Brzezince. Pierwszym opiekunem i jednocześnie kapelanem parafii został w 1 IV 1953 ks. kuratus Stanisław Daniel - katecheta gimnazjalny, a pierwszym kościelnym został Antoni Richter. 28 V 1957 erygowano parafię Św. Jacka.

W 1970 Siostry ze Zgromadzenia Sióstr Służebniczek Najświętszej Maryi Panny Niepokalanie Poczętej (Służebniczki Śląskie) ''[Congregatio Sororum Ancillarum Beatae Mariae Virginis Immaculatae Conceptae (de Silesia)]'', zakończyły swoją posługę w parafii opuszczając placówkę przy ul. Granicznej, w której zamieszkiwały od kilkunastu lat.

Kapłani wywodzący się z parafii
1944 – ks. Józef Wurcel SDB
1954 – ks. Wiktor Sojka
1959 – ks. prał. Zygmunt Trocha
1976 – ks. Kazimierz Przegendza SChr
2003 – ks. Grzegorz Bracik

Linki zewnętrzne
