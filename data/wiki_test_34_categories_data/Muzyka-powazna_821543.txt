
Cztery pory roku (Le quattro stagioni) – cykl 4 koncertów skrzypcowych umieszczony w wydanym w 1725 roku zbiorze 12 koncertów Op. 8 Il cimento dell'armonia e dell'inventione („Spór między harmonią a wyobraźnią”). Skomponował je Antonio Vivaldi (1678–1741) około roku 1720 w Mantui i wydał w Amsterdamie w 1725 roku z dedykacją czeskiemu hrabiemu Wenzlowi von Morzin, który był mecenasem Vivaldiego. Są to koncerty solowe będące doskonałym przykładem muzyki ilustracyjnej. Powstały na podstawie anonimowych sonetów (możliwe, że autorem był sam Vivaldi). W partyturze zaznaczono, które fragmenty sonetów odnoszą się do której części muzyki.

Koncerty
Koncert nr 1 E-dur "Wiosna" ("La Primavera"), RV 269
Allegro
Largo
Allegro
Koncert nr 2 g-moll "Lato" ("L`Estate"), RV 315
Allegro non molto
Adagio e piano - Presto e forte
Presto
Koncert nr 3 F-dur "Jesień" ("L`Autunno"), RV 293
Allegro
Adagio molto
Allegro
Koncert nr 4 f-moll "Zima" ("L`Inverno"), RV 297
Allegro non molto
Largo
Allegro

Jak pisze D. Gwizdalanka: "Nawet na tle popularnego wówczas repertuaru programowo-ilustracyjnego Cztery pory roku wyróżniały się wielką ilością efektów onomatopeicznych i pomysłowym malarstwem dźwiękowym (...). Każdy koncert poprzedzał sonet objaśniający, a odniesienia ilustracyjne kompozytor wielokrotnie zaznaczał w nutach (...). Orkiestrowe ritornele stwarzają nastrój, epizody solowe malują konkretne wydarzenia." 

Pliki dźwiękowe
 
 
 
 
 
 
 
 
 
 
 
 
 






