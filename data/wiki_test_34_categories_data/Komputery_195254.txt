

UMC (Uniwersalna Maszyna Cyfrowa) to uniwersalna nazwa wczesnych komputerów (maszyn cyfrowych) w Polsce oraz rodzina pierwszych komputerów produkowanych seryjnie przez Elwro od 1962 r.

Nazwa
Określenie UMC (Uniwersalna Maszyna Cyfrowa) było skrótem od uniwersalnej, polskiej nazwy wczesnych jednostek obliczeniowych stosowanych w informatyce w latach 1950-1960. W odróżnieniu do MSKD (Maszyn Systemu Kart Dziurkowanych) stosowano ją do określenia maszyn cyfrowych dokonujących obliczeń numerycznych za pomocą lampowych bądź magnetycznych układów elektronowych. W fachowej terminologii stosowano je zarówno wobec maszyn cyfrowych wyprodukowanych w kraju jak również tych powstałych za granicą.

Rodzaje maszyn
W Polsce powstało kilka maszyn tego typu . Były to:

XYZ – wyprodukowanym w Zakładzie Aparatów Matematycznych PAN,
Z-KTR – stworzonym na Politechnice Warszawskiej,
EMAL 2 – stworzony w Instytucie Badań Jądrowych PAN.
UMC-1 – lampowy ELWRO
UMC-10 – tranzystorowa wersja komputera UMC-1. ELWRO

Skonstruowane na przełomie lat 50. i 60. XX wieku na Politechnice Warszawskiej w Katedrze Budowy Maszyn Matematycznych, kierowanej przez prof. Antoniego Kilińskiego. Wykorzystywały dziwną arytmetykę "minus-dwójkową" opracowaną przez matematyka, prof. Zdzisława Pawlaka. Programowanie tych maszyn (początkowo wyłącznie w języku maszynowym) uważane było za zadanie nadzwyczaj trudne.

Języki programowania:
W-18, W-20
ALGUM
ALGOL 60 tylko UMC-10.





