
Centrum Bankowo-Finansowe – budynek biurowy w Warszawie przy rondzie Ch. de Gaulle'a, pod adresem ul. Nowy Świat 6/12, znany w Warszawie jako Dom Partii, Biały Dom.

Historia
Na projekt budynku rozpisano 1947 konkurs architektoniczny. Spośród 10 zaproszonych zespołów wybrano projekt zespołu "Tygrysów" (Wacław Kłyszewski, Jerzy Mokrzyński i Eugeniusz Wierzbicki). Budowę rozpoczęto w roku 1948. Budynek oddany do użytku 1 maja 1952 jako Dom Partii – siedziba Komitetu Centralnego Polskiej Zjednoczonej Partii Robotniczej. Zbudowany został oficjalnie ze składek członków partii (tak naprawdę koszty pokryto z kasy państwa i z wymuszonych na ludziach zakupów cegiełek) i później mieścił się tu też Komitet Warszawski PZPR. W latach 1991–2000, m.in. Giełda Papierów Wartościowych. Do budowy wykorzystano m.in. granit ze zniszczonego mauzoleum Hindenburga. 13 maja 1962 odsłonięto po drugiej stronie Alei Jerozolimskich pomnik Partyzanta.

Na mocy decyzji premiera Tadeusza Mazowieckiego z lipca 1990 środki z wynajmu zostały przeznaczone na budowę nowej Biblioteki Uniwersytetu Warszawskiego.

Obecnym właścicielem budynku jest , której udziałowcami są Mars Fundusz Inwestycyjny Zamknięty oraz Fundacja Uniwersytetu Warszawskiego.

16 listopada 2009 budynek został wpisany do rejestru zabytków.

Wcześniej w tym miejscu (na rogu ul. Nowy Świat 14 i al. 3 Maja, obecnie al. Jerozolimskie) zlokalizowany był wybudowany w 1827 budynek, który np. w okresie:
Po powstaniu listopadowym do 1918 mieścił Izbę Obrachunkową
1915–1918 – niemiecką Kolej Przewozów Wojskowych, Dyrekcję Generalną Warszawa (Militäreisenbahn – Generaldirektion Warschau)
1918–1931 – był siedzibą resortu komunikacji



Linki zewnętrzne
