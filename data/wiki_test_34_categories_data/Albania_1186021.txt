Agim Kaba (ur. 16 lutego 1980 roku w East Village, w stanie Nowy Jork) - amerykański aktor i producent filmowy i telewizyjny pochodzenia albańskiego.

Wychowywany był wraz z siostrą w wierze ortodoksyjnego kościoła albańskiego. Ukończył wydział sztuki na Uniwersytecie im. Św. Jana w Jamaica, w Queens, dzielnicy Nowym Jorku. Grał w miejscowej drużynie piłkarskiej. Razem z rodziną przeprowadził się do Tampa Bay na Florydzie. Po ukończeniu wydziału dramatu i programu liberalnej sztuki na Uniwersytecie Centralnej Florydy w Orlando, rozpoczął karierę w Nowym Jorku. Pojawił się w filmie krótkometrażowym Trzy sufity (''3 Ceilings, 2001) jako student. 

W 2002 roku dorabiał jako model na letnim pokazie mody Guess. Wystąpił gościnnie w serialach - Spelling Television Czarodziejki (Charmed, 2005) w roli Glamoura Leo oraz CBS Kryminalne zagadki Nowego Jorku (CSI: NY, 2005) jako Eddie Brunson. Jego kreacja Aarona Snydera w operze mydlanej CBS As the World Turns (2002-2007) doczekała się w 2004 roku nominacji do nagrody Emmy i w 2005 roku była nominowana do nagrody Soap Opera Digest. Jest producentem filmu krótkometrażowego Szczęśliwe zakończenie (Happy Ending, 2005).

Jako samotny ojciec zaadoptował dziecko z Ameryki Łacińskiej.

Linki zewnętrzne
