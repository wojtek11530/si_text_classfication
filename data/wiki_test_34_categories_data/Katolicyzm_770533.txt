Święty Pantaleon, cs. Wielikomuczenik i celitiel Pantieleimon (ur. ok. 280 w Nikomedii, zm. 27 lipca 305 tamże) – wielki męczennik chrześcijański, uzdrowiciel, święty Kościoła katolickiego i prawosławnego, zaliczany do grona Czternastu Świętych Wspomożycieli.

Pochodzący z Nikomedii Pantaleon był synem chrześcijanki Eubuli. Realizując plany ojca, po zdobyciu niezbędnej wiedzy został lekarzem na dworze cesarza Maksymiana. Po nawróceniu na wiarę chrześcijańską zaczął leczyć bezpłatnie, w imię Boga co przysporzyło mu wielu wrogów. Odmówił wyparcia się wiary za co został uwięziony, poddany torturom i ostatecznie ścięty.

Pantaleon jest patronem lekarzy, pielęgniarek, ludzi samotnych. Jego atrybutem są gwoździe.

W ikonografii Święty przedstawiany jest jako młody mężczyzna bez zarostu, z krótkimi, ciemnymi włosami. W prawej dłoni trzyma pędzelek do namaszczania chorych, w lewej niedużą szkatułkę z medykamentami. Zwykle zielone szaty spodnie przykrywa jasnoczerwony płaszcz. 

Jego wspomnienie liturgiczne w Kościele katolickim obchodzone jest 27 lipca.

Wyznawcy prawosławia wspominają wielkiego męczennika 27 lipca/9 sierpnia, tj. 9 sierpnia według kalendarza gregoriańskiego.

Relikwie św. Pantaleona znajdują się w Madrycie i Lyonie. 
Jego wezwanie nosi m.in. kościół w Kolonii.

Zobacz też

męczennicy wczesnochrześcijańscy
święci i błogosławieni Kościoła katolickiego
święci prawosławni
wstawiennictwo świętych
Pantaleon (imię)



Bibliografia
