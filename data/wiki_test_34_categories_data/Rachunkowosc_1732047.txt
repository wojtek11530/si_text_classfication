Księgowość uproszczona – księgowość prowadzona przez osoby fizyczne, spółki cywilne osób fizycznych, spółki jawne osób fizycznych oraz spółki partnerskie, u których przychody netto ze sprzedaży towarów, produktów i operacji finansowych za poprzedni rok obrotowy nie przekroczyły równowartości w walucie polskiej 1 200 000 euro. Powyżej tej granicy, a w przypadku spółek handlowych, a także innych osób prawnych, z wyjątkiem Skarbu Państwa i Narodowego Banku Polskiego, bez względu na przychody, obowiązuje prowadzenie ksiąg handlowych (tzw. pełna księgowość).

Formy uproszczonej księgowości
Karta podatkowa
Ryczałt od przychodów ewidencjonowanych
Podatkowa księga przychodów i rozchodów

Zalety i wady uproszczonej księgowości

Zalety:
mało kosztowna forma księgowości
łatwa w prowadzeniu

Wady:
dostępna wyłącznie dla wybranych podmiotów gospodarczych
brak możliwości dokonywania szerszych analiz ekonomicznych

Zobacz też
Alternatywne koncepcje podatku dochodowego


Bibliografia
art. 2''' ustawy o rachunkowości z dnia 29 września 1994 roku ()



