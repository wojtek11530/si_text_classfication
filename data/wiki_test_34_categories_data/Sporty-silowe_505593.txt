Szymon Piotr Kołecki (ur. 12 października 1981 w Oławie) – były polski sztangista mieszkający w Ciechanowie, zawodnik klubu KPC Górnik Polkowice, zdobywca srebrnego medalu na Igrzyskach Olimpijskich w Sydney w 2000 roku i Igrzyskach Olimpijskich w Pekinie w 2008 roku, 4-krotny medalista mistrzostw świata, 6-krotny medalista mistrzostw Europy (5-krotny mistrz Europy).

Biografia
Jako 16-latek został przyłapany na dopingu podczas Mistrzostw Europy juniorów. Jak sam stwierdził w jednym z wywiadów:  

Bardzo obiecującą karierę przerwała mu poważna kontuzja kręgosłupa. Do czynnego uprawiania podnoszenia ciężarów wrócił dopiero pod koniec 2005 roku. W 2006 roku zdobył tytuł mistrza Europy w tej dyscyplinie, co powszechnie uznano za jego wielki powrót do zawodowego sportu, zaś w 2008 roku w kategorii do 94 kg ponowił ten wyczyn. 6 października 2006 r. zdobył tytuł wicemistrza w kategorii 94 kg na rozgrywanych w Santo Domingo mistrzostwach świata seniorów w podnoszeniu ciężarów. 29 kwietnia 2000 r. w Sofii pobił rekord świata w podrzucie wynikiem 232,5 kg. Pochodzi z miejscowości Wierzbno niedaleko Wrocławia. Ma 185 cm wzrostu i waży 94 kg. 27 stycznia 2009 roku został wybrany do zarządu Polskiego Związku Podnoszenia Ciężarów. Zanim trafił do klubu z Polkowic przez wiele lat był zawodnikiem Startu Otwock. 

Został członkiem komitetu poparcia Bronisława Komorowskiego przed przyspieszonymi wyborami prezydenckimi 2010. 

W połowie października 2012 roku ostatecznie zakończył karierę zawodniczą. 1 grudnia 2012 roku został wybrany prezesem zarządu Polskiego Związku Podnoszenia Ciężarów.

Sukcesy
Igrzyska olimpijskie


Mistrzostwa świata


Mistrzostwa Europy


Mistrzostwa świata juniorów


Mistrzostwa Europy juniorów


Odznaczenia i wyróżnienia
Odznaczenia
Krzyż Kawalerski Orderu Odrodzenia Polski – 2008
Złoty Krzyż Zasługi – 2000

Wyróżnienia
W lutym 2009 r. wyróżniony na Legnickiej Gali Sportu tytułem Najpopularniejszego Sportowca Zagłębia Miedziowego A.D. 2008.

Ciekawostki
10 listopada 2008 roku wygrał zorganizowany przez TVP, z okazji dziewięćdziesiątej rocznicy odzyskania niepodległości Wielki Test z Historii. Okazał się lepszy od wielu polityków, artystów, sportowców i dziennikarzy.



Linki zewnętrzne

[dostęp 7 czerwca 2011].
