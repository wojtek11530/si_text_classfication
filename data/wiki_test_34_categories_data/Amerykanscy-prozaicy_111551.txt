Robert Jordan to pseudonim literacki Jamesa Olivera Rigneya, Jr.''' (ur. 17 października 1948 – zm. 16 września 2007), amerykańskiego pisarza znanego głównie jako autora cyklu fantasy Koło Czasu (The Wheel of Time). Jego inne pseudonimy to Reagan O'Neal i Jackson O'Reilly.

Jordan urodził się w Charleston, w Karolinie Południowej, w USA. Nauczył się czytać w wieku czterech lat od swojego starszego brata. Ukończył fizykę w Military College of South Carolina, która to uczelnia zobowiązywała swoich absolwentów do odbycia służby wojskowej. Przypadła ona na czas wojny wietnamskiej, w której przyszły pisarz brał czynny udział (był w Wietnamie przez dwie tury) – otrzymał na niej trzy odznaczenia wojenne.

Po powrocie do domu, zajmował się dziennikarstwem i krytyką teatralną. Dorabiał pisaniem kolejnych książek o przygodach Conana, postaci stworzonej przez Roberta E. Howarda. Mieszkał aż do śmierci ze swoją żoną, Harriet, w domu zbudowanym w 1797 r.

Uwielbiał sport na świeżym powietrzu – polowania, wędkarstwo, żeglarstwo oraz inne takie jak: poker, szachy, bilard. Jego hobby było zbieranie fajek.

Twórczość
Fallon
(pod pseudonimem Reagan O'Neal)
The Fallon Legacy (1981)
The Fallon Pride (1982)
The Fallon Blood (1995)

Conan Barbarzyńca (Conan the Barbarian)
Jordan był jednym z kilku pisarzy, którzy kontynuowali pracę Roberta E. Howarda nad kolejnymi częściami przygód Conana.

Conan obrońca (Conan the Defender, 1982) – w 1994 w Polsce
Conan niezwyciężony (Conan the Invincible, 1982) – w 1993 w Polsce
Conan triumfator (Conan the Triumphant, 1983) – w 1998 w Polsce
Conan niepokonany (Conan the Unconquered, 1983) – w 1999 w Polsce
Conan niszczyciel (Conan the Destroyer, 1984) – w 1995 w Polsce
Conan wspaniały (Conan the Magnificent, 1984) – w 1998 w Polsce
Conan zwycięzca (Conan the Victorious, 1984) – w 1998 w Polsce

Czasami autorstwu Jordana przypisuje się także książkę Conan – King of Thieves. Chodzi jednak o adaptację filmu Conan Niszczyciel – przed premierą film nosił roboczą nazwę Conan – King of Thieves.

Koło Czasu (The Wheel of Time)
Powieści:

Do tej pory wydano jedenaście z dwunastu części serii oraz prequel serii, które w polskim wydaniu podzielone zostały na następujące tomy:
Nowa Wiosna (New Spring, 2004) – prequel Koła Czasu, rozszerzona wersja opowiadania z 1998 roku – w 2005 w Polsce
Oko Świata (The Eye of the World, 1990) – w 1994 w Polsce
Wielkie polowanie (The Great Hunt vol. 1, 1990) – w 1995 w Polsce
Róg Valere (The Great Hunt vol. 2, 1990) – w 1995 w Polsce
Smok odrodzony (The Dragon Reborn vol. 1, 1991) – w 1995 w Polsce
Kamień Łzy (The Dragon Reborn vol 2, 1991) – w 1996 w Polsce
Wschodzący cień (The Shadow Rising vol. 1, 1992) – 1996 w Polsce
Ten, który przychodzi ze świtem (The Shadow Rising vol. 2, 1992) – w 1997 w Polsce
Ognie niebios (The Fires of Heaven vol. 1, 1993) – w 1997 w Polsce
Spustoszone Ziemie (The Fires of Heaven vol. 2, 1993) – w 1998 w Polsce
Triumf chaosu (Lord of Chaos vol. 1, 1994) – w 1998 w Polsce
Czarna wieża (Lord of Chaos vol. 2, 1994) – w 1998 w Polsce
Czara wiatrów (A Crown of Swords vol. 1, 1996) – w 1999 w Polsce
Korona mieczy (A Crown of Swords vol. 2, 1996) – w 2000 w Polsce
Ścieżka sztyletów (The Path of Daggers, 1998) – w 2001 w Polsce
Dech zimy (Winter's Heart, 2000) – w 2003 w Polsce
Rozstaje zmierzchu (Crossroads of Twilight vol. 1, 2003) – w 2004 w Polsce
Wichry cienia (Crossroads of Twilight vol. 2, 2003) – w 2004 w Polsce
Gilotyna marzeń (Knife of Dreams vol. 1, 2005) – w 2006 w Polsce
Książę kruków (Knife of Dreams vol. 2, 2005) – w 2007 w Polsce
Pomruki burzy (The Gathering Storm), 2009 - w 2011 w Polsce
Bastiony mroku (Towers of Midnight), 2010 - w 2014 w Polsce
A Memory of Light, 2012
Trzy ostatnie części cyklu, przygotowane w większej części przez Roberta Jordana przed jego śmiercią, zostaną dokończone przez Brandona Sandersona)

Opowiadania:
The Strike at Shayol Ghul, 1996
Nowa Wiosna (New Spring, 1998 – prequel Koła Czasu) – wyszło w antologii Legendy (Legends) pod redakcją R. Silverberga
Przewodniki:
Koło czasu. Przewodnik po sadze Roberta Jordana (The World of Robert Jordan's the Wheel of Time, 1997) ; wraz z Teresą Patterson – w 2003 w Polsce

Inne prace
Cheyenne Riders (1982, pod pseudonimem Jackson O'Reilly)

Linki zewnętrzne
