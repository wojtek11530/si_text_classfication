Ununpentium (Uup) – syntetyczny pierwiastek chemiczny o liczbie atomowej 115. W układzie okresowym znajduje się w bloku p bezpośrednio pod bizmutem i bywa nazywany nieoficjalnie eka-bizmutem. Nazwa ununpentium wywodzi się z liczby atomowej tego pierwiastka zgodnie z systematyczną terminologią IUPAC dla transuranowców.

Historia

1 lutego 2004 roku zespół złożony z naukowców Międzynarodowego Instytutu Badań Jądrowych w Dubnej oraz amerykańskich naukowców z Lawrence Livermore National Laboratory doniósł o wytworzeniu czterech atomów ununpentium w wyniku bombardowania ameryku-243 jonami wapnia-48:

 +  → * →  + 3n

Atomy te uległy rozpadowi do ununtrium w ciągu ok. 100 ms z emisją cząstek alfa.

W sierpniu 2013 pracujący w Darmstadt fizycy szwedzkiego uniwersytetu w Lund potwierdzili wyniki eksperymentu przeprowadzonego 9 lat wcześniej w Dubnej.





