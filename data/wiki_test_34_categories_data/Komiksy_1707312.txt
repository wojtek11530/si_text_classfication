Ikki (oryg. Phoenix Ikki) – jedna z głównych postaci Rycerzy Zodiaku.

Ikki jest Rycerzem Feniksa, jednym z Rycerzy z Brązu i bratem Shuna. W porównaniu do pozostałych członków tej grupy, jest spokojny i opanowany, zazwyczaj trzyma się z dala od walki, a w przeciwieństwie do brata jest twardy, męski i potrafi być bezlitosny. Dołącza do niej dopiero wtedy, kiedy Shunowi grozi śmiertelna porażka w walce lub kiedy walka o uratowanie Ateny idzie już naprawdę marnie. Trenował na Wyspie Śmierci. Z wyglądu jest to wysoki brunet.

Możliwości
Poza tym, że zbroja Feniksa potrafi:
sama się odnowić
zregenerować siły pod wpływem ciepła
"ogony" Feniksa posiadają Shurikeny

Dodatkowo Ikki posiada takie ataki jak:
Pięść Feniksa
Złudzenie Feniksa – najbardziej lubiany przez fanów serii. Ikki za pomocą tego ataku może wedrzeć się do umysłu przeciwnika i wywołać odpowiednie wspomnienia oraz wywołać różnego rodzaju złudzenia.

Historia
Dzieciństwo
Pierwszy znany fakt z życia Ikkiego i Shuna to chwila ucieczki Rycerza Feniksa z malutkim wtedy bratem. Spotkał wtedy po drodze Pandorę Heinstein, która uparcie wierzyła, że Shun jest jej bratem, reinkarnacją Hadesa. Dała ona Shunowi naszyjnik z symbolem Hadesa i wyczyściła pamięć braci. Myśleli oni potem, że ten naszyjnik to jest jedyna pamiątka po ich matce. 

Później Ikki wraz z Shunem trafił do siedziby Fundacji Mitsumasy Kido, gdzie trenowali tężyznę fizyczną oraz sztuki walki, by w przyszłości zostać Rycerzem Zodiaku. Najbardziej przełomowym momentem zarówno w życiu Shuna, jak i Ikkiego był moment losowania miejsca dalszego treningu. Wtedy Shun na początku wylosował Wyspę Śmierci, lecz po usłyszeniu o bardzo małej szansie przeżycia na tej wyspie, Ikki natychmiast zażądał zamiany w celu uratowania życia Shuna. Na początku Mitsumasa nie chciał się zgodzić, lecz potem na jego zlecenie Ikki został pobity i wrzucony do statku płynącego na Wyspę Śmierci. 

Zło Ikkiego
Ikki na Wyspie Śmierci przeżywał koszmary. Jego mistrz był bezlitosny, czasami bardzo pobijał Ikkiego. Jego jedynym oparciem na tej wyspie była Esmeralda – córka mistrza. Wszystko, co dobre skończyło się w dzień egzaminu – mistrz chcąc za wszelką cenę obudzić w Ikkim nienawiść, zabił własną córkę. Następnie Ikki zabija mistrza, przejmuje Zbroję Feniksa i tak opanowała go nienawiść, że zapomniał o chwilach z przeszłości do momentu losowania. 

Wraz z Czarnymi Rycerzami przybywa spóźniony na Turniej Galaktyczny, do którego został zaproszony przez Saori Kido. Jednak nie zamierzał brać udział w uczciwej walce o Złotą Zbroję Strzelca – od razu kradnie zbroję, obwiniając wcześniej przyjaciół i Mitsumasę o całe zło, które go spotkało. Po paru konfrontacjach z Rycerzami z Brązu i rozmowach z Seiyą i Shunem nawraca się na stronę dobra. Jednakże ta chwila zjednoczenia sił nie trwała długo – w wyniku kłótni Seiyi i Ikkiego dotyczącego dalszych działań wobec Wielkiego Mistrza, Ikki odszedł i od tamtej chwili pojawia się tylko w celu uratowania Shuna, a w walce o uratowanie Ateny pojawia się w ostatniej chwili. 

Sanktuarium
W czasie wojny w Sanktuarium, Ikki pojawia się w momencie walki Rycerzy z Brązu z Shaką, gdyż wcześniej na Wyspie Śmierci zaatakowali go dwaj uczniowie Shaki - Shiba i Agora, których pokonał. Srebrni Rycerze zaatakowali go na zlecenie Wielkiego Mistrza w celu zemszczenia się na nim za przejście na stronę Ateny i nieposłuszeństwo mimo działania Demonicznej Pięści Cesarza użytego przez Wielkiego Mistrza. W walce Ikkiego ze Złotym Rycerzem obydwaj giną. Powraca do życia dzięki chęciom Shaki oraz połączeniu jego mocy z Mu. 

Ikki po tym wydarzeniu szybko biegnie do Papieskiej Komnaty, gdzie Seiya walczył z Sagą. Zajął Sagę, by Rycerz Pegaza mógł dobiec do Złotej Tarczy i jego światłem uratować Atenę. Ikki stracił przy tym parę zmysłów, ale po skończeniu wojny odzyskał je. 

Asgard
W Asgardzie Ikki pojawia się w dwóch momentach i pełni tutaj rolę psychologa. Na początku ratuje Shuna od śmierci z rąk Mima z Benetnash. Za pomocą Złudzenia Feniksa wydobył z niego wspomnienia w wyniku czego, Mime wściekł się bardzo i chciał za wszelką cenę zabić Ikkiego. Ostatecznie Ikki pokonuje Mime'a, ale później pada z nóg. Dołącza potem w walce z Badem z Arkolu, który sam przedstawił mu swoją historię. Obydwóm Ikki tłumaczył się, że nie można być złym mimo przeciwnościom losu, przedstawiając im własną historię. I tak samo drugą walkę wygrał. 

Królestwo Posejdona
W Królestwie Posejdona Ikki walczył na początku z Kaysą, który pokonał (lecz nie zabił) wcześniej Seiyę, Hyogę i Shuna podszywając się za osoby, które najbardziej kochali. Dzięki schowaniu swoich uczuć daje sobie radę z Morskim Generałem. Kaysa dopiero w ostatniej chwili domyślił się, że najbardziej ukochaną osobą Ikkiego była Esmeralda. Mimo tego Ikki zabija Kaysę. 

Następnie Ikki spotyka Kanona, którego na początku bierze za Sagę. Dzięki Złudzeniu Feniksa wydobywa z Kanona historię uwolnienia przez Morskiego Generała zła u Sagi oraz Posejdona. Ostatecznie Kanon nie zostaje zabity, gdyż Ikki wraz z drugim Morskim Generałem - Sorrentem stwierdza, że Kanon jest tak żałosny i tak przepełniony złem, że nie warto na niego podnosić ręke.

Hades
W czasie wojny z Hadesem dochodzi do ponownego spotkania Ikkiego z Pandorą. Wtedy Shun został opanowany przez Hadesa, a ten za wszelką cenę próbował uratować swojego brata, co się nie udawało. Potem dopiero Shun sam się uwalnia spod wpływu boga ciemności. Następnie dochodzi do zawiązania pewnej nici przyjaźni między Rycerzem Feniksa a Pandorą - Ikki otworzył dziewczynie oczy na piękno i dobro świata, ona z kolei oddała mu swój naszyjnik, który zapewniał jej wiecznie życie. Dzięki temu Ikki mógł się dostać do Elizjum, by wspomóc swoich przyjaciół w walce. W wyniku tego zostaje zabita przez Tanatosa, który uznał ten czyn za ewidentną zdradę. Podczas walki z Tanatosem przychodzi mu na pomoc Złota Zbroja Lwa która następnie zostaje zniszczona przez boga śmierci. Podczas walki z Hadesem Ikki przemienia zbroję Feniksa w Boską Zbroję Feniksa, a stało się to za sprawą bardzo wysokiej energii kosmicznej i krwi Ateny.

Filmy
W filmach Ikki pełni zawszę tę samą rolę – przybywa Shunowi na pomoc, aby ten nie zginął. Występuje we wszystkich filmach.



