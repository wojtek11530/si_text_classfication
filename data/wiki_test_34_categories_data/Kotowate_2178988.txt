Tygrys jawajski (łac. Panthera tigris sondaica) – wymarły podgatunek tygrysa. Do 1980 roku zamieszkiwał wyspę Jawa; jest jednym z trzech podgatunków, które tam wymarły.

Opis
Tygrysy jawajskie były małe w porównaniu z tygrysami z Azji Kontynentalnej, ale większe niż tygrysy balijskie. Samce ważyły od 100 do 140 kg, a  średnia długość ich ciała wynosiła 200 – 245 cm. Samice były mniejsze – ważyły 75 – 115 kg.

Nos tygrysa jawajskiego był długi i wąski.

Wytępienie
Na początku 20 wieku Jawę zamieszkiwało 28 milionów ludzi. Roczna produkcja ryżu była niewystarczająca, by wyżywić rosnącą populację, więc z roku na rok coraz więcej terenów zabierano pod uprawy. Spowodowało to wycinanie lasów, w których mieszkał tygrys jawajski.

W 1938 roku na Jawie było 23% lasów naturalnych. W 1975 roku było ich zaledwie 8%, a populacja wynosiła 85 milionów ludzi. Z tego powodu tygrys jawajski wyginął –  nie miał już swojego naturalnego środowiska.

Inne powody wyginięcia tygrysa jawajskiego:
tygrysy jawajskie i ich zdobycz często ulegały zatruciu, gdy populacja tygrysów znacznie się zmniejszała
lasy naturalne po drugiej wojnie światowej często były zamieniane w plantacje kawy, kauczuku i teczyny. Było to nieodpowiednie środowisko dla dzikiej przyrody.
sambar sundajski, główna zdobycz tygrysa jawajskiego, w latach 60. ulegał często chorobom.
po 1965 roku wielu ludzi wybierało się na łowy i zabijało pozostałe tygrysy jawajskie




