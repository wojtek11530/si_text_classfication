Leopardus pajeros – gatunek ssaka z rodziny kotowatych.
Charakterystyka
Długość ciała: 83-105 cm
Wysokość: 30-35 cm
Waga: 3-7 kg
Długość ogona: do 30 cm
Długość życia: około 16 lat
Długość ciąży: 80-85 dni
Liczba młodych: 1-3

Leopardus pajeros posiada sierść o zróżnicowanym umaszczeniu, która w zależności od podgatunku może przybierać barwę od żółtobiałej do szarobrązowej. Koty te mają krótki pysk i duże, bursztynowe oczy. Ich nogi są krótkie i grube, a ogon puszysty. U niektórych osobników występują też czarne lub brązowe plamy i paski.
Występowanie
Leopardus pajeros występuje na terenach trawiastych, jak również leśnych, bagiennych i górzystych. Zamieszkuje jedynie Amerykę Południową, a zwłaszcza obszar Andów (do 5000 m n.p.m.)
Tryb życia
Gatunek ten jest słabo znany ludziom i niewiele wiadomo na temat jego zwyczajów. Żywi się małymi zwierzętami (ptakami, gryzoniami), na które poluje głównie w nocy. Często zapuszcza się także do siedzib ludzkich.
Podgatunki
Występuje 5 podgatunków, które zamieszkują różne obszary Ameryki Południowej:
Leopardus pajeros pajeros - południowe Chile i Argentyna
Leopardus pajeros crespoi - północno-zachodnia Argentyna
Leopardus pajeros garleppi -  Peru
Leopardus pajeros steinbachi - Boliwia
Leopardus pajeros thomasi - Ekwador

Linki zewnętrzne
