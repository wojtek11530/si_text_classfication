Osmiryd − minerał będący naturalnym stopem osmu rodzimego i irydu rodzimego. Zawartość osmu wynosi 74,80 % a irydu 25,20 %. Może zawierać domieszkę rutenu. Minerał (osm) towarzyszy rodzimej platynie, z której wyodrębnia się go rozpuszczając platynę w wodzie królewskiej, w której osmiryd nie rozpuszcza się. Osm i iryd rozdziela się następnie wykorzystując lotność czterotlenku osmu.

Nazwa "osmiryd" jest obecnie niezalecana przez Międzynarodową Asocjację Mineralogiczną.






