Franciszek Gajewski herbu Ostoja (ur. 31 marca 1792 w Margońskiej Wsi, zm. 9 kwietnia 1868 w Poznaniu) – pułkownik, adiutant Napoleona, kawaler Legii Honorowej, uczestnik powstania listopadowego.

W 1807 zaczął naukę w Wojskowej Szkole Inżynieryjnej w Dreźnie. W 1809 już będąc podporucznikiem wojsk saskich przeszedł chrzest bitewny. Następnie został oficerem sztabowym w armii Napoleona, uczestniczył w kampaniach 1812 - 1814. Za bohaterską postawę w bitwie pod Dreznem otrzymał stopień pułkownika i Legię Honorową. Był też w tym okresie adiutantem Napoleona. Po przegranej Napoleona zamieszkał w Błociszewie. Potem wziął udział w powstaniu listopadowym - dowódca dywizjonu jazdy kaliskiej. Po upadku powstania, toczył żywot ziemianina aż do śmierci 9 kwietnia 1868. Opublikował "Pamiętniki Franciszka z Błociszewa Gajewskiego".



Bibliografia
Pamiętniki Franciszka z Błociszewa Gajewskiego do dr. przysposobione przez Stanisława Karwowskiego T. 1 - Wielkopolska Biblioteka Cyfrowa
Pamiętniki Franciszka z Błociszewa Gajewskiego do dr. przysposobione przez Stanisława Karwowskiego T. 2 - WBC









