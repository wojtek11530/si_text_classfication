Paskal Trokshi też jako: Pasquale Troksci (ur. 2 stycznia 1850 w Delbnisht, zm. 29 lipca 1917 w Skopje) – albański biskup katolicki, metropolita archidiecezji Skopje w latach 1892-1908.

Po studiach teologicznych w Szkodrze w 1873 został wyświęcony na księdza. Pracował jako sekretarz arcybiskupa Durrës Raffaele d'Ambrosio. W grudniu 1892 mianowany ordynariuszem archidiecezji skopijskiej. 5 marca 1893 otrzymał sakrę biskupią z rąk abp Szkodry Pasquale Gueriniego. W przeciwieństwie do swoich poprzedników, Trokshi sprzeciwiał się tendencjom do slawizacji parafii zdominowanych przez ludność albańską. Jego działalność napotykała sprzeciw wśród chorwackich katolików, ale także ze strony konsula austro-węgierskiego, który uważał Trokshiego za osobę niestabilną emocjonalnie, nadużywającą alkoholu. 29 kwietnia 1908 Trokshi zrezygnował ze stanowiska, a jego miejsce zajął abp Lazar Mjeda.

Bibliografia
[dostęp 2014-02-03]





