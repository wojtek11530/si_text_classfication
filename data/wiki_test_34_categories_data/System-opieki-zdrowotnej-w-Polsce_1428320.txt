
Dziekanka - jeden z największych i najstarszych w Polsce zakładów psychiatrycznych. Znajduje się przy ulicy Poznańskiej 15 w Gnieźnie, w dzielnicy Dziekanka. Budowę rozpoczęto w 1891, szpital rozpoczął działalność 20 października 1894 jako Krajowy Zakład Psychiatryczny w Dziekance. Tego dnia zostało przyjętych pierwszych 25 chorych przywiezionych z Krajowego Zakładu Psychiatrycznego w Owińskach koło Poznania.

Pierwszym dyrektorem był dr med. Jakub Kayser, obecnie - Barbara Trafarska.

Aktualnie opiekuje się 1000 pacjentami leczonymi w 21 oddziałach, w tym 16 oddziałach subrejonowych, oddziale odwykowym dla osób uzależnionych od alkoholu, z pododdziałem dla osób uzależnionych od substancji narkotycznych, oddziale psychiatrii dziecięcej, oddziale internistycznym, oddziale pulmonologicznym oraz oddziale neurologicznym. Poza tym od kilku lat działa Przyszpitalna Poradnia Zdrowia Psychicznego oraz Poradnia Internistyczna.

Na terenie tego szpitala znajduje się pomnik Aleksandra Piotrowskiego – założyciela szpitala "Dziekanka".

Zobacz też
Dziekanka (Gniezno)
Kościół bł. Michała Kozala w Gnieźnie
Parafia bł. Michała Kozala w Gnieźnie

Linki zewnętrzne
