Wodospad Kamieńczyka (846 m n.p.m., niem. Zackelfall) – najwyższy wodospad w polskich Sudetach. Woda potoku Kamieńczyk spada trzema kaskadami z wysokości 27 m. Za środkową kaskadą znajduje się grota sztucznie wykuta przez Walończyków, którzy przed wiekami znajdowali tu ametysty i pegmatyty. Grota ta jest nazywana Złotą Jamą. Przed II wojną światową Wodospad Kamieńczyka posiadał status pomnika przyrody, obecnie jest to obszar ochrony ścisłej, wchodzący w skład Karkonoskiego Parku Narodowego.

Poniżej wodospadu znajduje się kanion Kamieńczyka długości 100 m. Szerokość przy wodospadzie wynosi około 15 m, a niżej zmniejsza się nawet do 3 metrów. Ściany mają wysokość do 25 metrów.

Wodospad znajduje się na jednym ze szlaków ze Szklarskiej Poręby na Szrenicę. W pobliżu wodospadu znajduje się schronisko „Kamieńczyk”.

Galeria

Plik:Kamienczyk Waterfall Old 01.jpg|Schronisko przy Wodospadzie Kamieńczyka – początek XX wieku.
Plik:Kamienczyk Waterfall Old 02.jpg|Schronisko przy Wodospadzie Kamieńczyka – początek XX wieku.
Plik:Kamienczyk Waterfall Old 03.jpg|Wodospad Kamieńczyka – początek XX wieku.
Plik:Wodospadkamienczyka june 2010.jpg|Wodospad Kamieńczyka współcześnie.
Plik:Wodospad Kamieńczyka-zima.jpg|Wodospad Kamieńczyka w czasie roztopów.
Plik:Kamienczyk Waterfall 2005-08.jpg|Wodospad Kamieńczyka latem.


Linki zewnętrzne
