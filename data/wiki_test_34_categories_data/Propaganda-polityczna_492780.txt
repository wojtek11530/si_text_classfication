
Wystawa Ziem Odzyskanych – cykl propagandowych wystaw i imprez, prezentujący osiągnięcia odbudowy terenów uzyskanych przez Polskę po II wojnie światowej, który miał miejsce we Wrocławiu w 1948&nbsp;r. (21 lipca – 31 października).

Program wystawy
Uroczystego otwarcia 21 lipca 1948 dokonał prezydent RP Bolesław Bierut, w obecności m.in. Józefa Cyrankiewicza, Hilarego Minca i Stanisława Szwalbe. Szereg wystaw i prelekcji miał za zadanie podsumowanie trzech lat działalności Ministerstwa Ziem Odzyskanych, kierowanego przez Władysława Gomułkę oraz potwierdzenie słuszności przekazania Polsce Ziem Odzyskanych. Z okazji wystawy przed Halą Ludową ustawiono, stojącą tam do dziś, stalową Iglicę, a także m.in. wysoką wieżę ze zwykłych ocynkowanych wiader, stanowiące symbole powojennej odbudowy przemysłu. Trwającą 100 dni wystawę zwiedziło około 2 mln osób, w tym uczestnicy trwającego w dniach 25 – 28 sierpnia Światowego Kongresu Intelektualistów w Obronie Pokoju reprezentujący 46 krajów świata. Wystawa stała się dużym sukcesem propagandowym władz, a dla Wrocławia była okazją do przyspieszenia procesu porządkowania miasta i oddania do użytku pewnej ilości odrestaurowanych obiektów.

Sektory Wystawy Ziem Odzyskanych
Wystawa była podzielona na 3 sektory.
Sektor A to obecne tereny wokół Hali Stulecia. Znajdowały się tam następujące działy:
zniszczenia,
ludność,
dochód społeczny,
jedność Śląska,
węgiel,
Odra i komunikacja,
Wybrzeże, porty, eksport, wyżywienie i rolnictwo (Pawilon Prostokątny),
człowiek (Hala Stulecia).
Sektor B (obecne tereny ZOO) to część społeczno-gospodarcza:
mechanizacja rolnictwa,
Centralny Związek Spółdzielczy,
Centrala Rybna,
Centrala spółdzielczości Pracy i Wytwórczości,
"Czytelnik",
Rolnicza Centrala Mięsna,
Wytwórczość Rolnicza,
Centrala spożywców, rolnicza i ogrodnicza,
izba rzemieślnicza,
Prywatny przemysł fermentacyjny,
Pawilon Min. Komunikacji,
Pawilon Min. Rolnictwa wraz z pawilonem wsi,
Pawilon Min. Leśnictwa,
Pawilon Min. Żeglugi,
Pawilon Centrali tekstylnej,
Pawilon rybactwa,
Pawilon weterynarii,
Ponadto w części B znajdowało się m.in.
wesołe miasteczko,
stoiska hodowlane i domki pracownika i robotnika.
Sektor C to nieistniejący dziś Plac Młodzieżowy. Tu prezentowano 3 lata powojennej odbudowy Wrocławia.

Linki zewnętrzne
w PKF na stronie 
w PKF na stronie 
w PKF na stronie 







