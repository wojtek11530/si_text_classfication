Cieśnina Tirańska (arab. مضيق تيران, ang. Strait of Tiran) – cieśnina pomiędzy egipskim Półwyspem Synaj a saudyjskim Półwyspem Arabskim, oddzielająca Zatokę Akaba od pozostałej części Morza Czerwonego. Nazwa cieśniny pochodzi od nazwy wyspy Tiran. Znajduje się na wschód od północnych dzielnic miasta Szarm el-Szejk.

Ma duże znaczenie strategiczne, prowadzi nią szlak do jordańskiego portu Akaba i izraelskiego Ejlat. Wody cieśniny stanowią na całej szerokości morze terytorialne Egiptu i Arabii Saudyjskiej. W cieśninie obowiązuje niezawieszalne prawo nieszkodliwego przepływu statków, zgodnie z prawem międzynarodowym, oraz prawo przelotu statków powietrznych na mocy traktatu egipsko-izraelskiego z 1979 roku .

Katastrofa samolotu B737 w Cieśninie Tirańskiej

3 stycznia 2004 roku samolot Boeing 737 egipskich linii Flash Airlines runął do Cieśniny Tirańskiej Morza Czerwonego zaraz po starcie z lotniska w Szarm el-Szejk. Nikt z 148 pasażerów (w tym 135 Francuzów) nie przeżył. Przyczyną była prawdopodobnie usterka techniczna.

Galeria

Plik:SharmView.jpg|Widok na Cieśnine Tirańską od strony półwyspu Synaj, w głębi wyspa Tiran
Plik:Tiran wyspa.JPG|Cieśnina Tirańska i Wyspa Tiran
Plik:Scuba diver.jpg|Nurkowanie w Cieśninie Tirańskiej
Plik:Yellow Margined Moray Eel.jpg|Ryba w rafie koralowej w Cieśninie Tirańskiej
Plik:SharmElSheikhEgypt-SharksBay byDanielCsorfoly.JPG|Zatoka Rekina




Linki zewnętrzne
