Konstanty Ireneusz comes Łubieński herbu Pomian (ur. 19 lutego 1825 w Warszawie, zm. 16 czerwca 1869 w Niżnym Nowogrodzie) – syn Henryka i Ireny z Potockich, brat Edwarda i Juliana.
Był proboszczem na Rewlu, później biskupem sejneńskim od 1863, kanonikiem honorowym Warszawy i kapelanem zakonu maltańskiego.

Niechętnie ustosunkowany był do ruchu powstańczego, ugodowy zaś wobec rządu rosyjskiego. 31 maja 1869 został aresztowany i zesłany w głąb Rosji. Zmarł w drodze w głąb Rosji za odmowę wysłania delegata do rządowego Kolegium Rzymskokatolickiego w Petersburgu. Władze carskie nigdy nie zgodziły się na sprowadzenie jego zwłok do kraju.

Bibliografia
Paweł Janowski, Witold Jemielity, Łubieński Konstanty Ireneusz, 1825-1869, polityk, [w:] Encyklopedia Katolicka, Lublin 2006, t. XI, kol. 576-577
Polski Słownik Biograficzny, Tom XVIII (1973 r.)
Encyklopedia Katolicka Tom XI, KUL, Lublin 2006 r.

Linki zewnętrzne
