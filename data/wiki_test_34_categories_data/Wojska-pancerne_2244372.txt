'''1 Dywizjon Samochodowy (1 dsam) – pododdział wojsk samochodowych Wojska Polskiego II RP.

Historia dywizjonu
W strukturze dyonu występowała między innymi Kolumna Szkolna Samochodów Pancernych. Jesienią 1925 roku kolumna została wyłączona ze składu wojsk samochodowych, podporządkowana dowódcy 1 Pułku Szwoleżerów Józefa Piłsudskiego i przemianowana na 2 Szwadron Samochodów Pancernych.


W środę 16 września 1925 o godz. 10.20 na ulica Freta w Warszawie szer. Franciszek Bylica z kolumny szkolnej dyonu kierując samochodem wojskowym nr rej. 4763 spowodował wypadek, w którym obrażeń ciała doznała piesza, siedmioletnia Anna Urbańska. Poszkodowana „w stanie niezłym” została odwieziona do Szpitala im. Karola i Marii dla Dzieci w Warszawie. Dochodzenie prowadził II Komisariat Policji Państwowej.

W niedzielę 4 kwietnia 1926 około godz. 1.00 w garażach dywizjonu przy ulicy Smolnej 2 wybuchł pożar, w następstwie którego spłonęły dwa motocykle i 29 samochodów osobowych, w tym samochód dowódcy KOP, generała dywizji Minkiewicza. Z ustaleń Żandarmerii wynikało, że przyczyną pożaru było niedbalstwo Antoniego Merskiego, żołnierza pełniącego służbę garażowego telefonisty, który w garażu czyścił mundur benzyną. Sprawca pożaru został zatrzymany. W akcji ratunkowej obrażeń ciała doznał starszy sierżant Bek i jeden ze strażaków.

Od 11 marca 1996 roku tradycje 1 dsam. kontynuuje 10 Warszawski Pułk Samochodowy im. mjr Stefana Starzyńskiego.

Żołnierze 1 Dywizjonu Samochodowego
Dowódcy dywizjonu:'''
ppłk Erazm Dembowski (1923 - 1928)
mjr Wacław Wiaczesław Hryniewski (1932 - 1934 → II zastępca dowódcy 3 Batalionu Czołgów i Samochodów Pancernych)

Zastępcy dowódcy dywizjonu:'''
kpt. Piotr Rudzki (p.o. 1923)
mjr SG Zugmunt Borawski (1924)
mjr Piotr Rudzki (p.o. 1928)

Oficerowie dywizjonu:'''
płk Bronisław Konosewicz (nadetatowy, kierownik Centralnych Składów Samochodowych w Warszawie-Pradze do † 26 VIII 1924)
płk Aleksander Mroziński (nadetatowy)
płk pd SG Wincenty Podgurski (nadetatowy)
ppłk Wacław Sobański (nadetatowy, kierownik Centralnej Komisji Odbiorczej przy Centralnych Składach Samochodowych)
kpt. Jan Kotulewicz (komendant Kadry 1923)
kpt. Stanisław Chróścielewski (komendant Kadry 1924)
kpt. Andrzej Meyer (nadetatowy)
kpt. Wacław Pac-Pomarnacki
por. lek. Henryk Cianciara (lekarz dywizjonu 1923)
por. Edward Karkoz
por. Leonard Furs-Żyrkiewicz

Odznaka pamiątkowa
18 marca 1929 roku Minister Spraw Wojskowych, Marszałek Polski Józef Piłsudski zatwierdził wzór i regulamin odznaki pamiątkowej 1 dsam.

Odznaka o wymiarach 39x39 mm ma kształt równoramiennego krzyża pokrytego czarną emalią z żółtymi obrzeżami. Na ramionach krzyża wpisany rok '''1918'''. W centrum znajduje się medalion, na którym widnieje uskrzydlony samochód, okolony napisem '''1 DYWIZJON SAMOCHODOWY. Pomiędzy ramionami krzyża znajdują się srebrne promienie. Trzyczęściowa - oficerska, wykonana w srebrze, złocona. Wykonanie: Stanisław Reising - Warszawa.



Bibliografia
Janusz Magnuski, Samochody pancerne Wojska Polskiego 1918-1939'', Wydawnictwo WiS, Warszawa 1993, wyd. I, ISBN 83-860-28-00-9






