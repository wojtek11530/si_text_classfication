Czeskie Kamienie (czes. Mužské kameny, niem. Mannsteine, 1416 m n.p.m.) – szczyt w Sudetach Zachodnich w paśmie Karkonoszy (Śląski Grzbiet) oraz grupa skał o tej samej nazwie. Wraz z leżącymi na wschodzie Śląskimi Kamieniami tworzą rozległą kulminację grzbietu. Nieopodal szczytu, na jednym z głazów wykuta jest data 14 stycznia 1929 r., upamiętniająca śmierć w czasie burzy śnieżnej dziennikarza czeskiego Rudolfa Kalmana.

Budowa geologiczna
Masyw zbudowany z granitu karkonoskiego. Poza skałkami na szczycie w masywie występuje kilka innych grup skałek.

Granica
Przez Czeskie Kamienie przebiega granica między Polską a Czechami.

Roślinność
Szczyt porośnięty kosodrzewiną, niżej na zboczach górnoreglowe lasy świerkowe.

Ochrona przyrody
Wzniesienie położone jest na obszarze Karkonoskiego Parku Narodowego oraz czeskiego Karkonoskiego Parku Narodowego (czes. Krkonošský národní park, KRNAP).

Turystyka
Przez Czeskie Kamienie prowadzi szlak turystyczny:
czerwony fragment  Głównego Szlaku Sudeckiego z Szklarskiej Poręby do Karpacza przez Śląski Grzbiet.

Bibliografia
Marek Staffa (red.): Słownik geografii turystycznej Sudetów, t. 3 Karkonosze, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-západ. turistická a lyžařská mapa 1:25&nbsp;000, Nakladelství ROSY, 1995, 80-85510-28-6 
Krkonoše-východ. turistická a lyžařská mapa 1:25&nbsp;000, Nakladelství ROSY, 1995, 80-85510-29-4






