Anton Pashku (ur. 8 stycznia 1938 w Grazhdanik k. Prizren - zm. 31 października 1995 w Prisztinie) - albański dziennikarz, pisarz i wydawca z Kosowa.

Pochodził z chłopskiej rodziny, mieszkającej w małej wsi w górach Has. Uczył się początkowo w Prizrenie, a następnie ukończył szkołę średnią w Prisztinie. Początkowo pracował jako dziennikarz w pismach Bashkimi (Zjednoczenie) i Mesuesi (Nauczyciel), a następnie aż do śmierci jako redaktor w wydawnictwie Rilindja w Prisztinie. 

Pierwsze utwory publikował w prasie w roku 1957. Jego twórczość obejmuje krótkie opowiadania i powieści, zdradzające ślady fascynacji prozą George'a Orwella, Franza Kafki i Roberta Musila. Jego utwory były trudne w odbiorze, naznaczone przykrymi doświadczeniami lat 50. XX w. Wyjątkowo charakter posiada powieść Oh, wydana w 1971, stanowiąca rzadki w literaturze albańskiej przykład powieści groteskowej.

Dzieła
1961: Tregime (Opowiadania)
1965: Nji pjesë e lindjes, (Część urodzenia - opowiadania)
1968: Kulla (opowiadania)
1971: Oh, (O !) - powieść groteskowa
1973: Kjasina, (Wyciek - opowiadania)
1978: Lutjet e mbrëmjes,(Wieczorne modły)

Dramaty
1969: Sinkopa (Synkopa)
1976: Gof (Gorączka)
1982: Tragjedi moderne (Nowoczesna tragedia)

Bibliografia
Gazetarë dhe publiciste shqiptare. Fjalor enciklopedik, red. Sejdin Cekani, Tirana 2006, ISBN 99943-678-5-4
