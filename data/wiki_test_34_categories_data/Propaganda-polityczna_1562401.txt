Gromada – polski film fabularny (produkcyjniak) z 1951 roku.

Treść
Akcja filmu toczy się w ubogiej polskiej prowincji tuż po II wojnie światowej. We wsi niepodzielną władzę sprawuje zły i nikczemny młynarz, który jako najbogatszy gospodarz i właściciel jedynego młyna w okolicy bezwzględnie eksploatuje ubogą ludność. Małorolni chłopi postanawiają wówczas wybudować własny młyn spółdzielczy i w ten sposób uniezależnić się od wyzyskiwacza. Młynarz i wspierający go bogaci chłopi (kułacy) usiłują na różne sposoby sabotować budowę. Mimo ich wysiłków nowy młyn w końcu powstaje. Zdesperowany młynarz, upiwszy się pewnej nocy, postanawia zaorać drogę prowadzącą do nowego młyna. Wówczas do akcji wkracza milicja, która aresztuje go za zniszczenie publicznej drogi. Chłopi z pomocą robotników odbudowują ją.

Na tle wątku walki klasowej, toczy się równolegle wątek obyczajowy.

Obsada
Ludwik Benoit – Stangret
Marian Lupa – Wojciech
Mieczysław Pawlikowski – młynarz
Karol Podgórski – Paweł
Barbara Rachwalska – Magda
Barbara Jakubowska – Maryśka
Janusz Paluszkiewicz – Krychal
Wojciech Pilarski – Mazur
Karol Ocetkiewicz – Łysy
Wojciech Siemion – wiejski chłopak
Władysław Dewoyno – Zygmunt, pomocnik młynarza
Marian Cebulski – towarzysz z województwa w sprawie budowy młyna
Wiktor Nanowski – towarzysz Bryła, sekretarz powiatowy partii
Ryszard Zaorski
Józef Pilarski
Joanna Makówczyńska
Jerzy Nowacki
Janusz Ściwiarski – kułak Józef
Bolesław Mierzejewski – szwagier młynarza, sekretarz sądu
Janusz Wawszczyk – Pietrek, syn Magdy
Eufemia Walczyk – żona Wojciecha
Tadeusz Teodorczyk – komendant MO
Maria Kierzkowa
Zofia Lubartowska-Brodacka – żona Mazura
Józef Daniel
Kazimierz Dejunowicz – Stanisław Kaliński z hipoteki
Stanisław Milski – Jaglik, sekretarz "Samopomocy"
Antoni Rycharski – Dudziak

Linki zewnętrzne
