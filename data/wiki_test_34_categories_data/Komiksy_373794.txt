Titeuf – humorystyczna seria komiksowa autorstwa szwajcarskiego rysownika Philippe'a Chappuisa, tworzącego pod pseudonimem Zep, stworzona w 1992. Oryginalna seria ukazuje się w języku francuskim nakładem wydawnictwa Glénat; w Polsce serię publikuje Egmont Polska (początkowo jako niezależny cykl, a od 2007 w zmniejszonym formacie w ramach serii "Klub Kawalarzy"). W 2001 ukazał się również album Titeuf. Przewodnik dla seksolatków (wydanie polskie w 2008).

Bohaterem komiksu jest Titeuf, chłopiec w wieku około 10 lat, zafascynowany światem dorosłych, zwłaszcza seksem. Jego niewybrednym przygodom i spostrzeżeniom towarzyszą koledzy, z których każdy reprezentuje inny typ podwórkowego łobuza. Titeuf często popada w kłopoty, zwłaszcza w konfrontacji ze starszymi kolegami i dziewczynkami.

Seria zyskała w krajach frankofońskich status fenomenu społecznego, gdyż ukazuje w krzywym zwierciadle świat dorosłych pod postacią przypadków małego chłopca. Popularność komiksu odzwierciedlają milionowe nakłady każdego z tomów, bazujące na postaciach z Titeufa czasopismo dla dzieci "Tchô" oraz zrealizowany na podstawie komiksu 26-odcinkowy serial animowany. Ponadto w 2011 nakręcono pełnometrażowy film.

Albumy
Dieu, le sexe et les bretelles (1992, album nie wydany po polsku)
Zawiłości miłości (L'amour, c'est pô propre, 1993, wyd. pol. 2001)
Sposób na dziewczyny (Ça épate les filles '', 1994, wyd. pol. 2001)
To niesprawiedliwe!'' (C'est pô juste… '', 1995, wyd. pol. 2002)
Z tylnej perspektywy (Titeuf et le derrière des choses, 1996, wyd. pol. 2002)
Cześć, okrutny świecie!'' (Tchô, monde cruel, 1997, wyd. pol. 2007)
Cud narodzin (Le miracle de la vie, 1998, wyd. pol. 2008)
Dajcie mi spokój!'' (Lâchez-moi le slip!'', 2000, wyd. pol. 2008)
Prawo boiska (La loi du préau, 2002, wyd. pol. 2009)
Nadia wychodzi za mąż (Nadia se marie, 2004, wyd. pol. 2009)
Moi najlepsi kumple (Mes meilleurs copains, 2006, wyd. pol. 2010)
Le sens de la vie (2008, album nie wydany po polsku)
À la folie! (album zapowiedziany na 2012)

Poza serią
Titeuf. Przewodnik dla seksolatków (Le Guide du zizi sexuel, 2001, wyd. pol. 2008)
Petite poésie des saisons (2005)


