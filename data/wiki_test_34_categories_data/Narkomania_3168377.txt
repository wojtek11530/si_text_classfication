Droperidol – organiczny związek chemiczny, pochodna butyrofenonu, stosowany jako lek przeciwpsychotyczny i w anestezjologii do neuroleptoanalgezji i jako lek przeciwwymiotny. Został opracowany przez firmę Janssen Pharmaceutica w 1961 roku. Jest silnym antagonistą receptorów dopaminergicznych D2. W 2001 roku droperidol został wycofany z rynku w Wielkiej Brytanii i innych krajach (w tym w Polsce) z powodu groźnych dla życia działań niepożądanych (wydłużenie odstępu QT), ale następnie ponownie wprowadzony we wskazaniu profilaktyki i leczenia pooperacyjnych nudności i wymiotów.

Preparaty
Inapsine
Droleptan
Dridol
Xomolix
Innovar














