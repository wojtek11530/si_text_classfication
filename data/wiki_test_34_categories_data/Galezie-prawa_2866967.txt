
Paweł Pac herbu Gozdawa ( ur. 1527 w Witebsku na Białorusi, zm. 1595) − kasztelan wileński.

Syn Mikołaja, podkomorzego litewskiego i Aleksandry Holszańskiej. Brat Stanisława, wojewody witebskiego, Mikołaja, biskupa kijowskiego i Dominika, kasztelana smoleńskiego. Pierwszą żoną Pawła Paca była Regina Wołłowicz, którą poślubił 1 maja 1585 roku. Druga żona Anna Chodkiewicz, była córką Hrehorego Chodkiewicza, kasztelana wileńskiego i hetmana wielkiego litewskiego. Paweł Pac był ojcem Piotra, podskarbiego nadwornego litewskiego i Mikołaja, biskupa żmudzkiego.

Od 1566 kasztelan witebski, następnie wojewoda mścisławski 1578 oraz kasztelan wileński w latach (1593-1595). Był starostą mścisławskim, wiłkomirskim, dorsuńskim, radomelskim i dzisieńskim oraz posłem.

Był ewangelikiem reformowanym. Podpisał konfederację warszawską 1573 roku.

Bibliografia
"Polski Słownik Biograficzny" (tom 24, str. 741)





















