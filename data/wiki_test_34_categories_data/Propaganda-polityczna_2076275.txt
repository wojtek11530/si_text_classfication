Dom na Kotielniczeskoj nabierieżnoj (ros. Жилой дом на Котельнической набережной, Żyłoj dom na Kotielniczeskoj nabierieżnoj, dosł. Dom mieszkalny na Wybrzeżu Kotielniczeskim) – wieżowiec w Moskwie w Rosji. Należący do siedmiu siostrzanych budynków wzniesionych  w Moskwie za czasów Stalina w latach pięćdziesiątych. 

Wieżowiec budowano w okresach od 1938 do 1940, oraz od września 1948 roku do 1952. Budynek posiada 32 kondygnacje i 176 metrów wysokości, obecnie większość budynku ma charakter mieszkalny, znajduje się tutaj około 800 mieszkań, a także kina, restauracje, sklepy i obiekty użyteczności publicznej. 

W Domu na Kotielniczeskiej nabierieżnej często mieszkania zajmowały osoby rozpoznawalne w całym ZSRR i Rosji, głównie związane z teatrem, kinem i estradą, m.in: tancerka Galina Ułanowa (której mieszkanie stanowi muzeum), pisarz Wasilij Aksionow, poeta Andriej Wozniesienski, reżyser Jewgienij Jewtuszenko, śpiewaczka Ludmiła Zykina czy też aktorka Marina Ładynina.

Budynek wielokrotnie był wykorzystywany w filmach o Moskwie (min. w nagrodzonym Oskarem filmie Moskwa nie wierzy łzom z 1980 r.). Pojawia się też w powieści Wasilija Aksionowa pt. Moskwa Kwa Kwa z 2006 jako miejsce zamieszkania głównej bohaterki.

Dnia 20 sierpnia 2014 na pięcioramiennej gwieździe wieńczącej iglicę budynku nieznani sprawcy zatknęli flagę Ukrainy, a samą gwiazdę przemalowano na podobne barwy.



Zobacz też
Lista najwyższych budynków w Moskwie

Linki zewnętrzne
