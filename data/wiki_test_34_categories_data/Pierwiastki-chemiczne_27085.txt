Lantan (La, łac. lanthanum) – pierwiastek chemiczny należący do bloku f w układzie okresowym.  Nazwa pochodzi od greckiego słowa lanthanein – ukrywać się.

Został odkryty w 1839 roku przez Carla Gustawa Mosandera w zanieczyszczeniach tlenku ceru.

IUPAC zalicza lantan do lantanowców, w podręcznikach spotyka się jednak często przypisanie lantanu do skandowców, a nie lantanowców.

Charakterystyka
Lantan jest srebrzystobiałym metalem, jest miękki i kowalny. Utlenia się na powietrzu, rozkłada wodę, rozpuszcza się w kwasach z wyjątkiem stężonego kwasu siarkowego. Stosowany jest jako dodatek do stali, do stopów glinu i miedzi. Tlenek lantanu służy do wyrobu szkieł optycznych.

Występowanie
Lantan występuje w skorupie ziemskiej w ilości 32 ppm (wagowo). Najważniejszymi minerałami lantanu są:
monacyt (Ce,La,Th,Nd,Y,Pr)PO4 – tzw. piasek monacytowyoraz dużo rzadsze minerały:
bastnezyt (Ce,La,Nd,Y,Pr)CO3F
ceryt fluorowy (La,Ce)F3
parazyt (Ce,La)2O3

Zobacz też
Klasyfikacja lantanowców i aktynowców








