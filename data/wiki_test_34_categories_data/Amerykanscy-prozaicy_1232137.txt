Robert Littell (ur. 8 stycznia 1935 w Nowym Jorku), amerykański pisarz, autor powieści kryminalnych i sensacyjnych. Ojciec Jonathana.

Urodził się na Brooklynie w żydowskiej rodzinie polskiego pochodzenia. W 1956 ukończył studia na Alfred University, służył w U.S. Navy. Przez wiele lat był dziennikarzem, pracował w Newsweeku, specjalizował się w tematyce rosyjskiej i bliskowschodniej. Jako prozaik debiutował w 1973. Jest autorem kilkunastu powieści szpiegowskich, rozgrywających się w latach zimnej wojny, ale i później. Często wykorzystuje w nich doświadczenia zdobyte podczas kariery korespondenta. 

Jego utwory były kilkakrotnie filmowane. Obecnie mieszka we Francji.

Polskie przekłady
Zdrada Lewintera (The Defection of A. J. Lewinter 1973) 
Amator (The Amateur 1981)
Operacja "Ironweed" (An Agent in Place 1991)
W gąszczu luster: Powieść o CIA (The Company: A Novel of the CIA 2002)
Legendy czyli Maski szpiega (Legends. A Novel of Dissimulation 2005)

Linki zewnętrzne
