
Buckminsterfulleren (lub buckyball) – fuleren C60 o kształcie kulistym. Posiada klatkową strukturę krystaliczną (Dwudziestościan ścięty) przypominającą piłkę nożną, utworzoną z dwudziestu sześciokątów i dwunastu pięciokątów, z atomem węgla na każdym wierzchołku i wiązaniem na każdej krawędzi.

Pierwszy raz świadomie wytworzony sztucznie w 1985 przez Harolda Kroto, Jamesa R. Heath, Sean O'Brien, Roberta Curl i Richarda Smalley na Uniwersytecie Rice. Kroto, Curl i Smalley zostali uhonorowani w 1996 Nagrodą Nobla za ich wkład w odkrycie buckminsterfullerenu oraz fulerenów ogólnie. Buckminsterfulleren jest najczęściej występującą w naturze cząsteczką fulerenu, w niewielkich ilościach można go znaleźć w zwykłej sadzy.
W stanie stałym oraz lotnym występuje w przestrzeni kosmicznej.

Buckminsterfulleren jest największym znanym obiektem wykazującym dualizm korpuskularno-falowy. Jego odkrycie zapoczątkowało badania nowej dziedziny w chemii - fulerenów.

Etymologia
Nazwa Buckminsterfulleren pochodzi od imienia i nazwiska futurysty i architekta Buckminstera Fullera. Jedena z jego konstrukcji - kopuła geodezyjna jest łudząco podobna do struktury C60. Potocznie konstrukcja architektoniczna Fullera bywa w języku angielskim nazywana buckyball lub fulleren, pierwsza nazwa przyjęła się również jako alternatywna nazwa Buckminsterfullerenu, a nazwa fulereny jako nazwa całej rodziny cząstek.







