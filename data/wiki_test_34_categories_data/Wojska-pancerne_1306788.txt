

Pułki czołgów Wojska Polskiego – spis polskich pułków czołgów (pancernych): ich geneza, struktura organizacyjna; podległość i przeformowania.
Pułki pancerne II RP
Struktura organizacyjna
Wydany 14 kwietnia 1919 rozkaz organizacyjny 1 pułku czołgów określał jego skład:

dowództwo pułku
dowództwo 1 batalionu 
1 kompania czołgów
drużyna dowódcy
trzy plutony czołgów po 5 wozów ''(3 z działkami 37 mm i 2 z km)''
pluton eszelonowy ''(9 wozów, czołg dowódcy kompanii, czołgi zapasowe i czołgi zaopatrzeniowe)''
2 kompania czołgów
Razem w kompanii 24 czołgi typu Renault M 17
dowództwo 3 batalionu 
3 kompania czołgów
6 kompania czołgów
7 kompania czołgów
sekcja reperacyjno-transportowa (samochody-warsztaty, samochody ciężarowe i ciągniki) 
Ogółem w pułku:
45 oficerów, 112 podoficerów i 684 szeregowców
120 czołgów typu Renault M 17
41 samochodów
7 ciągników
10 motocykli
Nazwy pułków
1 Pułk Czołgów
1 Pułk Pancerny
2 Pułk Pancerny
3 Pułk Pancerny

Pułki pancerne PSZ
Skład organizacyjny

Dowództwo, a w nim 4 czołgi plutonu dowództwa oraz 11 czołgów lekkich Stuart i scout – carów 
trzy szwadrony liniowe w każdym szwadronie 16 czołgów średnich Sherman
pięć plutonów czołgów

Pułk posiadał :
oficerów – 34
szeregowych – 596

Sprzęt:
czołgi średnie – 52
czołgi lekkie – 11

Nazwy pułków


1 Pułk Czołgów - powstał ze Zgrupowania Żołnierzy Broni Pancernej; podległy 1 KP; rozwinięty w 16 BCz
1 Pułk Pancerny - powstał w wyniku przeformowania 65 batalionu czołgów z 16 Brygady Czołgów; początkowo podległy 16 BPanc; w czasie walk podległy 10 BKPanc
2 Pułk Pancerny - podległy 10 BKPanc
24 Pułk Ułanów - podległy - podległy 10 BKPanc
1 Pułk Ułanów Krechowieckich - podległy 2 BPanc 
4 Pułk Pancerny „Skorpion” - podległy 2 BPanc
6 Pułk Pancerny „Dzieci Lwowskich” - podległy 2 BPanc 
7 Pułk Pancerny - jednostka szkolna 2 Korpusu
3 Pułk Ułanów Śląskich - podległy 14 BPanc
15 Pułk Ułanów Poznańskich - podległy 14 BPanc
10 Pułk Huzarów Wołyńskich - podległy 14 BPanc
3 Pułk Pancerny - podległy 16 BPanc
5 Pułk Pancerny - podległy 16 BPanc
14 Pułk Ułanów Jazłowieckich - podległy 16 BPanc

Pułki czołgów na froncie wschodnim

Struktura organizacyjna
Pułk czołgów średnich
Dowództwo
sztab
kwatermistrzostwo
sekcja polityczno-wychowawcza
sekcja techniczna
kompania dowodzenia
3 x kompanie czołgów T-34
kompania czołgów lekkich T-70
kompania fizylierów
kompania rusznic przeciwpancernych
drużyna gospodarcza 
punkt pomocy technicznej
Pułk czołgów ciężkich

W strukturze samodzielnego pułku czołgów ciężkich znajdowały się: cztery kompanie czołgów ciężkich, kompania technicznego zaopatrzenia, kompania sztabowa oraz pluton gospodarczy. W pułku było 282 żołnierzy. Uzbrojenie stanowiło: 21 czołgów ciężkich IS-2 i 1 samochód pancerny BA-64 .

Lista pułków formowanych w latach 1943-1945
1 Pułk Czołgów 
2 Pułk Czołgów 
3 Szkolny Pułk Czołgów 
4 Pomorski Pułk Czołgów Ciężkich 
5 Pułk Czołgów Ciężkich 
6 Pułk Czołgów Ciężkich
7 Samodzielny Pułk Czołgów Ciężkich

Pułki czołgów po 1945

Struktura organizacyjna
W '''1946''' wszystkie brygady pancerne przeorganizowano na pułki czołgów średnich ''(1, 2, 6, 8 i 9 pcz)''. Każdy z nich posiadał: trzy kompanie czołgów, kompanię fizylierów, kompanię technicznego zaopatrzenia, pluton dowództwa oraz drużyny gospodarczą i transportową. W pułku było 371 żołnierzy. Na jego uzbrojeniu znajdowały się: 32 czołgi średnie T-34/85.

W '''1947''', wszystkie jednostki pancerne przeszły na nowe etaty. Utworzono kompanię sztabową z plutonem dowództwa oraz dwa nowe plutony: saperów i ochrony. Rozformowano kompanię fizylierów zmniejszając ogólny stan żołnierzy z 371 do 348. W pułku czołgów ciężkich były cztery kompanie czołgów, a w pułku artylerii pancernej cztery baterie dział pancernych

Wiosną '''1948''' w pułku czołgów stan osobowy pułku zwiększył się do 368 żołnierzy stanu stałego i 129 elewów. Wzrosła też liczba uzbrojenia, które obejmowało: 35 czołgów średnich T-34/85 1 samochód pancerny BA-64. Pułk czołgów ciężkich liczył 285 żołnierzy stanu stałego i 44 elewów. Jego uzbrojenie stanowiły: 24 czołgi ciężkie IS-2 i 1 samochód pancerny BA-64.


W '''1949''' pułk czołgów średnich posiadał następującą strukturę: dwa bataliony czołgów i batalion artylerii pancernej. Batalion czołgów posiadał trzy kompanie czołgów, a w batalionie artylerii pancernej były dwie kompanie dział pancernych. W pułku znajdował się też batalion szkolny (dwie kompanie). Posiadał też kompanię dowodzenia i kompanię technicznego zaopatrzenia. Zasadnicze uzbrojenie pułku składało się z: 66 czołgów średnich T-34/85 i 21 ciężkich dział pancernych ISU-122. Pułk czołgów ciężkich w kompaniach czołgów, posiadał tylko dwa plutony czołgów. Sprzęt bojowy pułku stanowiło: 35 czołgów ciężkich IS-2 i 16 ciężkich dział pancernych ISU-152.

W '''1950''' w składzie korpusów zmechanizowanych utworzono dodatkowo samodzielny pułk czołgów ciężkich ''(4. i 6. pczc)''. 

Pułk czołgów ciężkich korpusu posiadał: cztery kompanie czołgów ciężkich, kompanię fizylierów, batalion artylerii pancernej ''(dwie kompanie dział pancernych)'', kompanie: dowodzenia, technicznego zaopatrzenia i szkolną. Pułk liczył 678 żołnierzy. Jego sprzęt stanowiły 23 czołgi ciężkie IS-2 i 13 ciężkich dział pancernych ISU-122.

W pułku czołgów średnich znajdowały się: dwa bataliony czołgów, w każdym: trzy kompanie czołgów, batalion artylerii pancernej ISU-122 po dwie kompanie dział pancernych, kompania technicznego zaopatrzenia i kompania dowodzenia. W pułku było 789 żołnierzy.

Wiosną '''1951''' w pułku czołgów średnich utworzono trzeci skadrowany batalion czołgów ''(bataliony czołgów miały po dwie kompanie czołgów)''. W miejsce batalionu artylerii pancernej wprowadzono batalion piechoty zmotoryzowanej składający się z trzech kompanii piechoty zmotoryzowanej, kompanii przeciwlotniczych karabinów maszynowych i baterii artylerii przeciwpancernej.

W pułku czołgów ciężkich korpusu rozwiązano kompanię dowodzenia, a plutony łączności i saperów usamodzielniono. Kompanie czołgów ciężkich weszły w skład batalionu czołgów ciężkich. W batalionie artylerii pancernej zwiększono liczbę kompanii z 2 do 4 zmniejszając jednocześnie liczbę plutonów z 3 do 2. Utworzono skadrowany batalion artylerii pancernej o strukturze identycznej jak batalion rozwinięty. W miejsce kompanii fizylierów powstał batalion fizylierów składający się z dwóch kompanii fizylierów i kompanii piechoty zmotoryzowanej, baterii przeciwlotniczej, baterii artylerii i plutonu łączności. W kompanii technicznego zaopatrzenia utworzono dodatkowy pluton robót specjalnych.
 

W '''1951''' wprowadzono też nowy rodzaj jednostek pancernych. Były to samodzielne pułki czołgów ''(11., 13., 16., 18., 20. i 22 pcz)''. Struktura pułku obejmowała: sześć kompanii czołgów średnich, batalion artylerii pancernej po dwie kompanie dział pancernych; kompanię technicznego zaopatrzenia oraz plutony: łączności i saperów. Uzbrojenie pułku stanowiły: 63 czołgi średnie T-34/85 i 18 ciężkich dział pancernych ISU-122. 
W grudniu '''1952''' nastąpiła zmiana etatu samodzielnego pułku czołgów. W pułku znajdowały się teraz tylko trzy kompanie czołgów średnich i jedna kompania dział pancernych. Podstawowy sprzęt zmniejszono do: 30 czołgów i 5 dział pancernych.

W DZ typu B ''(19. i 20 DZ)'' w pułku czołgów średnich znajdował się jeden batalion czołgów i jedynie kompania piechoty zmotoryzowanej. Pułk liczył 415 żołnierzy. Sprzęt bojowy stanowiło 31 czołgów średnich T-34/85

Jesienią '''1954''' dla 15 DZ ''(typ B)'', w miejsce pułku artylerii pancernej, włączono ciężki pułk czołgów i artylerii pancernej. Posiadał w swojej strukturze dwa bataliony: czołgów ciężkich i dział pancernych, z których każdy miał po dwie kompanie. Pozostałe pododdziały to plutony: dowodzenia, piechoty zmotoryzowanej, artylerii przeciwlotniczej, saperów i transportowo-gospodarczy. Stan osobowy pułku wynosił 350 żołnierzy.

W składzie pułku czołgów średnich znajdowały się: dwa bataliony czołgów po dwie kompanie w każdym, oraz plutony: piechoty zmotoryzowanej, artylerii przeciwlotniczej, saperów i transportowo-gospodarczy.

W '''1955''' zrezygnowano ze szczebla batalionu. Wg nowej struktury pułk posiadał w swym składzie: pięć kompanii czołgów kompanię piechoty zmotoryzowanej, kompanię rozpoznawczą, baterię przeciwlotniczą, plutony: łączności, saperów i transportowo-gospodarczy oraz drużynę rozpoznania chemicznego. Ogółem pułk liczył 690 żołnierzy. Jego sprzęt stanowiło: 55 czołgów średnich T-54A i 1 transporter opancerzony BTR-152.

W '''1957''' pułk czołgów i artylerii pancernej składał się z: czterech kompanii czołgów średnich, kompanii dział pancernych, kompanii piechoty zmotoryzowanej, baterii artylerii przeciwlotniczej i plutonu łączności. Pułk liczył 543 żołnierzy i posiadał: 42 czołgi średnie T-54A, 10 dział pancernych ISU-122, transporter opancerzony BTR-152, 4 armaty przeciwlotnicze 37 mm i 9 granatników przeciwpancernych RPG-2.

Pułki czołgów średnich posiadały: cztery kompanie czołgów średnich, kompanię czołgów ciężkich, kompanię piechoty zmotoryzowanej, pluton artylerii przeciwlotniczej i pluton łączności. Nie było już kompanii rozpoznawczej i plutonu saperów (szkolono je w batalionach dywizyjnych). Wprowadzono kompanię czołgów ciężkich, kosztem jednej kompanii czołgów średnich. Kompania piechoty zmotoryzowanej składała się w tym okresie z trzech plutonów. W pułku znajdowało się 494 żołnierzy. Jego uzbrojenie to: 42 czołgi średnie T-54A, 10 czołgów ciężkich IS-2 i 1 transporter opancerzony BTR-152.

W 1958 dokonano korekty etatów pułków czołgów średnich. wycofano z ich składu kompanie czołgów ciężkich i dodano kompanię czołgów średnich. Liczba sprzętu bojowego nie uległa zmianie.

W grudniu '''1959''' wprowadzono na uzbrojenie samobieżne działa przeciwlotnicze ZSU-57-2. Plutony samobieżnych armat przeciwlotniczych zastąpiły dotychczas istniejące plutony artylerii przeciwlotniczej .

W pierwszej połowie lat sześćdziesiątych rozwinięty pułk czołgów na tzw. etacie pokojowo-wojennym w dywizji zmechanizowanej posiadał: pięć kompanii czołgów, kompanię łączności, kompanię medyczną oraz plutony: rozpoznawczy, przeciwlotniczy, saperów i rozpoznania skażeń; liczył 669 żołnierzy i uzbrojony był w 69 czołgów średnich T-34/85, 2 transportery opancerzone BTR-152 i 4 rozpoznawcze samochody opancerzone BRDM .
W dywizji pancernej posiadał ponadto kompanię piechoty. Posiadał etatowo 756 żołnierzy, 69 czołgów średnich T-54A, 7 transporterów opancerzonych BTR-152, 4 rozpoznawcze samochody opancerzone BRDM lub transportery opancerzone BTR-40 oraz 3 samobieżne działa przeciwlotnicze ZSU 57-2 .

Nazwy pułków

2 Sudecki Pułk Czołgów - powstał 19 marca 1946 z przeformowania 2 BPanc; wchodził w skład 10 DPanc; stacjonował w Opolu. Rozformowany w 1990
3 Drezdeński Pułk Czołgów
4 Pułk Czołgów Ciężkich - pułk 1 KPanc
5 Pułk Czołgów Średnich - powstał w 1967 w wyniku przemianowania 30 pcz; wchodził w skład 3 DZ; stacjonował we Włodawie.
6 Pułk Czołgów Ciężkich - pułk 2 KPanc
8 Pułk Czołgów - utworzony 10 września 1945 z przeformowania 4 BPanc; W maju 1949 Żurawicy do Żagania i podporządkowano 11 Zmotoryzowanej Dywizji Piechoty; w 1990 przeformowany na 99 Pułk Zmechanizowany, a w 1992 zmieniono jednostce nazwę na 89 Pułk Zmechanizowany. W 1995 jednostkę przeformowano na 34 BKPanc.
9 Pułk Czołgów Średnich - powstał w 1946 w wyniku przeformowaniu 16 BPanc; podlegał 8 DZ; w 1967 przemianowany na 16 pcz; stacjonował w Słupsku. 
10 Drawski Pułk Czołgów Średnich
11 Pułk Czołgów
13 Warszawski Pułk Czołgów Średnich
14 Pułk Czołgów - w 1967 przemianowany na 51 pcz
15 Pułk Czołgów - ze składu 2 WDZ; stacjonował w Gliwicach; w 1990 przeformowany na pułk zmechanizowany, przejął nazwę 25 pz z Opola; w 1995 przeformowany w 23 Brygadę OT.

16 Samodzielny Pułk Czołgów - stacjonował w Szczecinie
16 Dnowsko-Łużycki Pułk Czołgów Średnich- w 1967 przemianowany z 9 pcz; podlegał 8 DZ; stacjonował w Słupsku. 
18 Pułk Czołgów- w 1990 przeformowany na 18 pz; w 1996 przeformowany na 15 WBKPanc:stacjonował w Wędrzynie
20 Pułk Czołgów - początkowo jako 20 pcziap 14 DP; od 1957 wchodził w skład 20 DPanc; stacjonował w Stargardzie Szczecińskim
22 Pułk Czołgów - sformowany wiosną 1951 jako 22 Samodzielny Pułk Czołgów ; stacjonował w Żaganiu.
23 Pułk Czołgów
24 Drezdeński Pułk Czołgów Średnich- przemianowany w 1968 z 20 pcz; wchodził w skład 20 Dywizji Pancernej
25 Drezdeński Pułk Czołgów Średnich - powstał w 1967 w wyniku przemianowania 16 Pułku Czołgów Średnich; wchodził w skład 12 DZ; stacjonował w Szczecinie. 
26 Pułk Czołgów Średnich - powstał w wyniku przemianowania 32 pcz; wchodził w skład 9 DZ. Stacjonował w garnizonie Sanok-Olchowce.
26 Pułk Czołgów Średnich im. Niemieckich Bojowników Antyfaszystowskich - przeformowany z 13 bcz i apanc; podległy 5 DPanc; przekształcony w 1968 w 27 pcz
27 Pułk Czołgów Średnich im. Niemieckich Bojowników Antyfaszystowskich - przeformowany w 1968 z 26 pułku czołgów; podległy 5 DPanc; przekształcony w 1990 w 102 pz
28 Saski Pułk Czołgów Średnich - wchodził w skład 20 DPanc; stacjonował w Czarnem
29 Pułk Czołgów Średnich im. płk. Aleksandra Kowalskiego
30 Pułk Czołgów - W 1967 przemianowany na 5 pcz; wchodził w skład 3 DZ; stacjonował we Włodawie;
33 Pułk Czołgów - utworzony w 1954 r. w Ostródzie dla 15 DZ, w 1955&nbsp;r. włączony w skład 1 DZ i przeniesiony do Zambrowa;
35 Pułk Czołgów
51 Kościerski Pułk Czołgów- ze składu 16 DPanc; stacjonował w Braniewie
58 Pułk Czołgów - wchodził w skład 16 DPanc; stacjonował w Elblągu.
60 Kartuski Pułk Czołgów Średnich - przemianowany w 1968 z 58 pcz; wchodził w skład 16 Dywizji Pancernej; stacjonował w Elblągu.
64 Pułk Czołgów- wchodził w skład 20 DPanc; rozformowany w 1957 ("zastąpił go" 20 pcz);
68 Pułk Czołgów Średnich w Budowie → 33 pz (1990-1995) → 12 BKPanc (1995-2001)
69 Pułk Czołgów Średnich w Słubicach (1955-1957)
71 Pułk Czołgów Średnich w Opolu (1955-)
73 Pułk Czołgów Średnich "Ułanów Karpackich" w Gubinie → 73 pz (1989-1998) → 5 BZ (1998-2001)



Bibliografia
Zobacz też
Jednostki pancerne Wojska Polskiego






