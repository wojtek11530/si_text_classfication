Badia (Pardofelis badia) – gatunek drapieżnego ssaka z rodziny kotowatych. Do niedawna zaliczany do rodzaju Catopuma. Przeniesiony do rodzaju Pardofelis w 2006 roku na podstawie badań genetycznych. Występuje jako endemit na wyspie Borneo.
Ostatniego osobnika złapano w 1992 roku. Zwierzę słabo poznane. Osobnik ten nie przeżył do przybycia naukowców, a sam gatunek został opisany (w 1874 roku) na podstawie jednej skóry.
Pod koniec czerwca 2003 r. na Borneo naukowcom udało się sfotografować badię. Do jego odkrycia doszło przez przypadek, podczas tropienia tygrysów na Półwyspie Malajskim. Naukowcy z malezyjskiego uniwersytetu Sarawak zrobili zdjęcia drapieżnikom za pomocą pułapki fotograficznej, czyli aparatu umieszczonego na ścieżkach ich codziennych wędrówek.

Długość ciała bez ogona
50 cm

Długość ogona
30 cm

Masa ciała
3-4 kg

Pożywienie
Ptaki, gryzonie i czasem małpy.

Ubarwienie
Kasztanowate, z ciemnymi cętkami w dolnej części ciała; brzuch jaśniejszy.

Budowa
Uszy zaokrąglone, ogon długi, zaostrzony, z czarną plamką na końcu. Z wyglądu przypomina małego mormi.

Biotop
Zamieszkuje różne środowiska (od gór po niziny).

Inne nazwy
- polski: kot z Borneo
- angielski: Bornean Bay Cat
- francuski: chat bai
- niemiecki: Rorkatze, Borneo-Katze, Borneo-Goldkatze





