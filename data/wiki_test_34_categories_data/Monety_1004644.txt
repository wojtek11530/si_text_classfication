Orzeł bielik – seria złotych monet bulionowych próby 999,9 emitowanych przez Narodowy Bank Polski. Emisję tych monet rozpoczęto na podstawie zarządzenia Prezesa Narodowego Banku Polskiego z dnia 12 czerwca 1995 r.

Na rewersie przedstawiony jest stylizowana sylwetka bielika oraz informacja o próbie i masie monety. Na awersie widnieje godło RP, nominał, oraz data wybicia. Brzeg jest gładki. Monety pakowane są w specjalne plastikowe opakowania CertiCard. Do monety dołączony jest certyfikat wraz z danymi technicznymi, numerem, oraz krótkim opisem. Projektantem wizerunku jest Roussanka Nowakowska. Dostępne nominały to:



Rzeczywista wartość tych monet jest dużo wyższa niż nominalna. Jest ona zmienna i zależy od ceny złota na Giełdzie Londyńskiej, kursu dolara amerykańskiego i marży emitenta. Codziennie cenę sprzedaży publikuje NBP. Bieliki - tak jak np. Krugerrandy - należą do kategorii tzw. monet bulionowych, co oznacza, że służą one przede wszystkim do inwestowania w fizyczne złoto.
Coraz częściej jednak monety te ze względu na rzadkość występowania poszczególnych roczników czy typów stają się przedmiotem kolekcjonerstwa. NBP emituje również monety okolicznościowe wybite w złocie o mniejszej próbie, w charakterze kolekcjonerskim.

Nakład monet
Nakłady monet w poszczególnych latach (na podstawie informacji NBP).


Nazwa monety
Nazwa monety i (lub) wizerunku na niej przedstawionego "orzeł bielik"  nie jest zgodna z obowiązującą obecnie klasyfikacją gatunków ptaków, według której nazwą gatunku jest bielik lub bielik zwyczajny (Haliaeetus albicilla) – ptak drapieżny z rodziny jastrzębiowatych (Accipitridae).



Linki zewnętrzne
