Parauszek i przyjaciele – polski serial animowany, wyprodukowany w 2013 roku przez wytwórnię filmową Se-ma-for w Łodzi. Serial został zrealizowany w technice poklatkowej (stop motion) animacji lalkowej.
Serial powstał w oparciu o bajki Wojciecha Próchniewicza. 

Premiera serialu odbyła się 1 września 2013 roku na antenie MiniMini+.

Opis fabuły
Bajka dokonuje antropomorfizacji zwierząt. Serial przedstawia przygody Parauszka, małego zajączka, który wraz ze swoimi przyjaciółmi mieszka w krainie zwanej Naszym Lasem. Losy Parauszka i przyjaciół obserwowane są przez wszechwiedzącą, mądrą sowę Uhu, komentującą wydarzenia z dorosłego punktu widzenia. Dzięki perypetiom zwierzątek dziecięcy widzowie uczą się dobrego wychowania, zasad, działania w grupie, odpowiedzialności i wiary we własne siły. Seria była konsultowana z psychologiem dziecięcym. Wartość edukacyjna jest podawana dyskretnie, za pomocą delikatnej pedagogiki. Według Zbigniewa Żmudzkiego (dyrektora studia Se-ma-for) bajka początkowo miała być kontynuacją przygód Misia Uszatka. Władze TVP zasugerowały jednak stworzenie czegoś nowego. Ostatecznie telewizja publiczna nie była zainteresowana koprodukcją i emisją serii.

Dubbing
Głosów użyczyli:
Joanna Stasiewicz
Jacek Łuczak
Michał Staszczak
Ewa Gałat
Jolanta Jackowska
Anna Walczak

Piosenkę wykonali: Jan Radwan, Jędrzej Lemański, Anna Walczak

Dźwięk: Janusz Czubak, Piotr Kubiak
Montaż: Janusz Czubak

Spis odcinków




Linki zewnętrzne
w bazie stopklatka.pl

