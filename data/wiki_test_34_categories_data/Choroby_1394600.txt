Wulwodynia – zaburzenie polegające na chronicznym bólu lub dyskomforcie, charakteryzującym się uczuciem palenia, kłucia czy podrażnienia w genitaliach żeńskich w przypadkach, kiedy nie występuje żadna infekcja czy choroba skóry sromu lub pochwy powodująca te objawy. Najczęściej występuje odczucie palącego bólu, jednak rodzaj i nasilenie objawów są bardzo zindywidualizowane. Ból może być stały lub nie, zlokalizowany albo rozprzestrzeniony.

Przyczyny wulwodynii nie są znane. Najnowsze badania wskazują, że mogą one być złożone i wynikać z uszkodzenia nerwów, z czynników genetycznych lub/oraz ze zbyt dużej gęstości zakończeń nerwowych prowadzącej do nadwrażliwości skóry.

U części chorych kobiet nie zostaje postawiona diagnoza nawet po wieloletnich poszukiwaniach i wizytach u szeregu lekarzy. W USA 40% kobiet pozostaje w dalszym ciągu bez właściwej diagnozy po wizytach u trzech różnych specjalistów-ginekologów. Diagnoza stawiana jest po wyeliminowaniu innych możliwych przyczyn bólu, gdy utrzymuje się od przynajmniej 3 miesięcy.

Leczenie wulwodynii ma na celu zlikwidowanie bólu. Terapia obejmuje: 
leczenie farmakologiczne,
zabiegi chirurgiczne,
fizjoterapię,
właściwą dietę.
Korzystny wpływ w radzeniu sobie z wtórnymi skutkami choroby ma często wsparcie psychologiczne lub seksuologiczne.



Bibliografia
