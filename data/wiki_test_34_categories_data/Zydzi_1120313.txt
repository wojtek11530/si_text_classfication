Adam Kersten (ur. 26 kwietnia 1930 w Kutnie, zm. 11 stycznia 1983 w Warszawie) – polski historyk, specjalista dziejów Polski XVII wieku. 

Życiorys
Urodził się w polskiej rodzinie żydowskiego pochodzenia. Po wojnie skończył szkołę w Łodzi. Od 1945 do 1948 należał do Związku Walki Młodych, a od 1948 do 1950 do Związku Akademickiego Młodzieży Polskiej. Od 1948 do 1978 był członkiem Polskiej Zjednoczonej Partii Robotniczej. W 1951 ukończył studia historyczne na Uniwersytecie Warszawskim. W 1955 podjął pracę na Uniwersytecie Marii Curie-Skłodowskiej w Lublinie. 

Konsultant historyczny filmu i serialu telewizyjnego Pan Wołodyjowski (1968), współautor scenariusza do filmu Potop (1974), autor książki Sienkiewicz – „Potop” – Historia (PIW, Warszawa 1966), zwolennik odbrązawiania mitów narodowych. Współzałożyciel i wykładowca Towarzystwa Kursów Naukowych (1978–1981), twórca niezależnego wydawnictwa NOWA2, publikującego m.in. wykłady TKN. Od 1980 należał do NSZZ "Solidarność". Odznaczony pośmiertnie Krzyżem Oficerskim Orderu Odrodzenia Polski. 

Pochowany został na cmentarzu Komunalnym Północnym w Warszawie. Był mężem Krystyny Kersten (1931–2008), także historyka.

Ważniejsze prace
Opowieści o szwedzkim najeździe (1956)
Chłopi polscy w walce z najazdem szwedzkim 1655 - 1656'' (1958)
Z badań nad konfederacją tyszowiecką (1958)
Geneza nowej gigantomachii (1958)
Pierwszy opis obrony Jasnej Góry w 1655 r.'' (1959)
Stefan Czarniecki 1599-1665'' (1963)
Obrona Klasztoru w Jasnej Górze (1964)
Sienkiewicz – „Potop” – Historia (1966)
Historia dla klasy II liceum ogólnokształcacego (1968)
Na tropach Napierskiego. W kręgu mitów i faktów (1970)
Warszawa Kazimierowska 1648-1668: miasto, ludzie, polityka (1971)
Historia Szwecji (1973)
Szwedzi pod Jasną Górą 1655'' (1975)
Historia powszechna, 1648-1789'' (1978)
Historia powszechna, wiek XVII (1984)
Hieronim Radziejowski: studium władzy i opozycji (1988)



Bibliografia
Linki zewnętrzne
, „Gazeta Wyborcza”, 13.01.2008.
