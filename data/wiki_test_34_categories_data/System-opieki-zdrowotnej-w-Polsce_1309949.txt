Dom Pomocy Społecznej dla Dorosłych im. ks. Karola Sterpi prowadzony jest przez Księży Orionistów w Izbicy Kujawskiej ul.Narutowicza 40 woj. Kujawsko-pomorskie

Historia
Księża Orioniści przejęli aktem notarialnym od Stowarzyszenia Charystów majątek w Zagrodnicy 14 stycznia 1935 roku.
W okresie wojny 1939-1945 ks. Zanatta utrzymał majątek Izbica Kujawska, gdyż zadziałał argument, że jest ona własnością Zgromadzenia zakonnego.
W latach 1945-1952 zakład przybrał nazwę Zakład Wychowawczy dla Chłopców-Sierot w Zagrodnicy. Kolejnym przełożonym był ks. Bronisław Dąbrowski późniejszy arcybiskup i długoletni generalny sekretarz Episkopatu Polski.
W 1950 r. majątek przejęło państwo a dzieci przeniesiono do pałacyku.
W 1952 r. zrezygnowano z prowadzenia Domu Dziecka, a sprowadzono Nowicjat ze Zduńskiej Woli.
W 1970 r. roku wycofano Nowicjat, a skupiono się nad prowadzeniem zakładu Dom Pomocy Społecznej "Caritas" dla Dorosłych i przystąpiono do rozbudowy i remontu zakładu w którym przebywało ok. 90 podopiecznych. W 1990&nbsp;r. Departament Wyznań Urzędu Rady Ministrów rozwiązuje Zrzeszenie Katolickie "Caritas". Od 19 lipca 1990 roku zgodnie z umową zawarta pomiędzy Zgromadzeniem Księży Orionistów a ministrem pracy i polityki społecznej Dom Pomocy Społecznej dla Dorosłych w Izbicy jest prowadzony przez Zgromadzenie "Małe Dzieło Boskiej Opatrzności" Księży Orionistów.
Obecnie w placówce tej przebywa 60 osób. Są to osoby dorosłe niepełnosprawne intelektualnie w stopniu lekkim, umiarkowanym i głębokim, Niektóre także niepełnosprawne ruchowo.

Inne
Przy Domu Pomocy Społecznej dla Dorosłych jest kaplica publiczna w której odprawiane są Msze Św.
w niedzielę o godz. 9:00 i 11:00, w dni powszednie od poniedziałku do piątku o godz.18:00, w soboty o godz. 8:00. Adoracje odbywają się w każdy pierwszy czwartek miesiąca od godz. 15:00-18:00.

Źródła
Odnowić wszystko w Chrystusie, red.ks.Bolesław Majdak, Warszawa 1999 ISBN 83-7019-170-3

Linki zewnętrzne
