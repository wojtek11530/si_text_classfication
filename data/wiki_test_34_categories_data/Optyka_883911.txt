Żółcień pomarańczowa FCF (E110'') – organiczny związek chemiczny, żółtopomarańczowy, syntetyczny barwnik azowy stosowany do barwienia żywności. Zakazany w niektórych krajach ze względu na swoją szkodliwość (np. w Norwegii i Finlandii).

Zastosowanie
Przemysł spożywczy
Likiery owocowe, marcepan, zupy w proszku, płatki zbożowe, kasze, wyroby cukiernicze, napoje w proszku, konserwy rybne, galaretki.

Inne zastosowania
Kosmetyki, płukanki do włosów.

Zagrożenia
Możliwe jest wystąpienie reakcji alergicznych u osób z nietolerancją salicylanów. Pobudza wydzielanie histaminy, co może wzmagać objawy astmy.
U dzieci może powodować nadpobudliwość (spożywany łącznie z benzoesanami). Ponadto potencjalnymi objawami są: pokrzywka, katar sienny, bóle brzucha oraz wypryski.

Pomimo informacji o kancerogenności żółcieni pomarańczowej FCF, według IARC związek ten nie jest prawdopodobnym, możliwym ani potwierdzonym czynnikiem rakotwórczym dla ludzi.



Bibliografia
Oznaczenie NFPA 704: 










