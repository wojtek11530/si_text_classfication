
Franciszek Litwin (ur. 29 grudnia 1899 w Gostomii, zm. 9 lipca 1965 w Warszawie) – polski lekarz, od 1952 docent AM w Warszawie, polityk.

Od 11 kwietnia 1945 do 5 lutego 1947 był ministrem zdrowia w rządach Edwarda Osóbki-Morawskiego.

Od 1943 do 1947 był posłem do KRN. Uchwałą Prezydium KRN z 3 stycznia 1945 odznaczony Orderem Krzyża Grunwaldu III klasy, a 17 stycznia 1946 - Medalem za Warszawę 1939-1945.

W 1927 był w Niezależnej Partii Chłopskiej, należał też do PSL „Wyzwolenie”. W 1944 był współzałożycielem SL „Wola Ludu”. Był także członkiem rady naczelnej i NKW Stronnictwa Ludowego.

Został pochowany na Cmentarzu Wojskowym na Powązkach w Warszawie (kwatera C 2 rz. 6 m. 9).



Bibliografia
Leksykon historii Polski z 1995.
Aleksander Mazur, Order Krzyża Grunwaldu 1943-1985'', Warszawa 1988.

















