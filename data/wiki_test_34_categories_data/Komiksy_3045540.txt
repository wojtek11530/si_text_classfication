Śledzić Fiata 03-17 WE – komiks wydany w serii Kapitan Żbik, autorem scenariusza jest Stanisław Szczepaniak, a rysunków Mieczysław Wiśniewski.

Fabuła komiksu

Grupa operacyjna kapitan Żbika wkracza do akcji ponieważ od kilku miesięcy w Warszawie działa doskonale zorganizowana grupa złodziei samochodów, dotychczas nieuchwytna. Milicjanci podstawiają samochód pułapkę z radionadajnikiem. Jednocześnie cały czas go obserwują. Złodzieje dokonują kradzieży, wóz milicyjny jadący za nimi niestety ulega awarii. Po namierzeniu warsztatu przez milicję, szef szajki ucieka do warsztatu swojego brata. Tam milicjanci po krótkiej akcji aresztują podejrzanych. 

Dodatki

Na stronie 35 w cyklu Za ofiarność i odwagę poznajemy autentyczną historię sierżanta Henryka Koteckiego, który podczas pożaru narażając swoje życie uratował życie wszystkim znajdującym się w pobliżu.


Nakład i wydania

wydanie  I 1968 - "Sport i Turystyka", 

Bibliografia

M. Wiśniewski, R. Doński: Śledzić Fiata 03-17 WE. Warszawa: Sport i Turystyka, 1968.




