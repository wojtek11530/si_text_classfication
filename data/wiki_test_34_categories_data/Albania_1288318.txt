Mihal Stefa (ur. 1902 w Korczy – zm. 16 lipca 1980 w Tiranie) – albański aktor i reżyser.

Pochodził z ubogiej rodziny, w wieku kilkunastu lat rozpoczął pracę najpierw w zakładzie krawieckim, a następnie w zakładach tytoniowych. Karierę aktorską rozpoczął w bardzo młodym wieku w zespole amatorskim, prowadzonym przez stowarzyszenie Vatra. Zadebiutował w 1922 r. w dramacie Foqiona Postoliego – Obowiązek matki (alb. Detyra e nenes). W 1929 przeniósł się wraz z rodziną z Korczy do Tirany i rozpoczął pracę w miejscowej drukarni. Na scenę powrócił w 1932 r., nawiązując kontakt z grupą amatorską, kierowaną przez Mihala Popi. Tam też uczestniczył w kursach sztuki aktorskiej. W 1944, po wyzwoleniu kraju spod okupacji M.Stefa przyłączył się do grupy organizującej Teatr Ludowy w Tiranie (alb. Teatri Popullor). Na tej scenie zadebiutował rolą Panika w dramacie Topazi. W Teatrze Ludowym – późniejszym Teatrze Narodowym reżyserował i występował na scenie przez ponad 20 lat, miał na koncie ponad 45 ról.

W filmie zadebiutował w "Skanderbegu" w 1953 r. Zagrał 12 niewielkich ról filmowych.

Role filmowe
1953: Skanderbeg jako Gjergj Arianiti
1958: Tana
1961: Debatik
1963: Detyrë e posaçme
1964: Toka jonë jako młynarz
1965: Vitet e para jako nauczyciel
1966: Komisari i Dritës jako kościelny
1969: Perse bie kjo daulle
1971: Kur zbardhi nje dite jako stary wieśniak
1973: Brazdat
1976: Tokë e përgjakur
1976: Tingujt e luftes

Linki zewnętrzne
Bibliografia
