Panthera pardus kotiya – podgatunek lamparta, drapieżnego ssaka z rodziny kotowatych (Felidae). Status podgatunku potwierdziły badania genetyczne w oparciu o markery molekularne oraz określiły ścisłe pokrewieństwo P. p. kotiya z podgatunkiem z subkontynentu indyjskiego Panthera pardus fusca. Występuje w Sri Lance. Samice osiągają masę ciała 29 kg, natomiast samce 56 kg, maksymalnie 77 kg. Prowadzą samotniczy tryb życia. Poluje głównie na aksisy oraz dziki, sambary indyjskie oraz młode bawoły. Czasami poluje również na jeżozwierze, pangoliny, kanczyle, hulmany i warany. W Czerwonej Księdze Gatunków Zagrożonych Międzynarodowej Unii Ochrony Przyrody i Jej Zasobów został zaliczony do kategorii EN (zagrożony wyginięciem). Głównymi zagrożeniami dla populacji tego podgatunku jest kłusownictwo oraz konflikt z człowiekiem.




