Metailurini – wymarłe plemię kotów szablastozębnych, zaliczane do podrodziny machajrodontów z rodziny kotowatych.
 
Występowały głównie na terenach Eurazji pod koniec miocenu i na początku plejstocenu.

Rodzaj: Dinofelis [Therailurus]'''

Najlepiej poznanym rodzajem jest Dinofelis ("straszny kot"), który występował w Eurazji, Afryce i Ameryce Północnej około 5 mln – 1,5 mln lat temu. W Afryce Południowej dinofelis był znajdowany razem z australopitekami, co świadczy, że prawdopodobnie polował na naszych przodków. Rodzaj Dinofelis wcześniej klasyfikowano jako Therailurus. Na terenach Eurazji i w Ameryce Północnej dinofelisy wymarły na początku plejstocenu, natomiast na terenach Afryki utrzymały się do połowy plejstocenu. Największym znanym gatunkiem był chiński D. abeli. Wielkością i budową porównywalny do dużego lamparta lub jaguara (1,2 m), z kończynami przednimi bardziej masywnymi niż tylne. Podobnie jak współczesne jaguary, żył prawdopodobnie w lasach. Dinofelis posiadał spłaszczone kły, znacznie krótsze niż u typowych szablastozębnych, stąd jest sprawą dyskusyjną, do jakiej podrodziny powinien być zaliczany.

D. abeli (Chiny)
Dinofelis barlowi (Afryka)
D. diastemata (Europa)
D. paleoonca (Ameryka Północna)
D. piveteaui (Afryka Południowa)
?D. cristata
?D. petteri
?D. aronoki

Rodzaj: Metailurus

Metailury żyły 15 - 8 mln lat temu, wielkością i budową ciała przypominały dinofelisa, lecz były mniejsze, miały dłuższe kły, coś pomiędzy współczesnymi kotami a szablastozębnymi. Podobnie jak dinofelis, metailur był masywnej budowy, z mocniejszymi łapami przednimi. Jego budowa sugeruje, że żył w środowisku leśnym i prowadził bardziej nadrzewny tryb życia niż dinofelis.

M. major (Chiny)
M. mongoliensis
M. pamiri
M. boodon
M. parvulus
M. minor

Rodzaj: Adelphailurus

Adelfair, wielkości pumy, jest znany tylko z pojedynczego okazu znalezionego w Kansas w USA.
Adelphailurus kansensis - zachował górny drugi przedtrzonowiec podobny, jak u rodzaju Stenailurus.

Rodzaj: Stenailurus
Stenailurus teilhardi

Rodzaj: Pontosmilus

Wszystkie poprzednio sklasyfikowane jako rodzaj Paramachairodus.

P. ogygius
P. hungaricus
P. schlosseri
P. indicus


