Gustaw Poluszyński (ur. 15 września 1887 we wsi  koło Stanisławowa, zm. 12 lutego 1959 we Wrocławiu) – polski biolog, zoolog i parazytolog. Syn Ferdynanda i Marii z d. Karatnickiej.

Uczeń prof. Józefa Nusbaum-Hilarowicza. W roku 1922 uzyskał doktorat na Uniwersytecie Jana Kazimierza. W roku 1930 został powołany na profesora Akademii Medycyny Weterynaryjnej we Lwowie. W roku 1937 został kierownikiem zakładu Zoologii z Parazytologią i Biologii Ogólnej.

Był w roku 1935 członkiem-założycielem Polskiego Towarzystwa Zoologicznego.

Po przyłączeniu Lwowa do Ukraińskiej SRR w latach 1939-1941 był profesorem Lwowskiego Instytutu Weterynaryjnego.

W okresie okupacji niemieckiej wykładał na Państwowych Zawodowych Kursach Weterynaryjnych (Staatliche Tierarztliche Fachkurse).

Od roku 1945 profesor Uniwersytetu Wrocławskiego i Wyższej Szkoły Rolniczej we Wrocławiu. 

W latach 1947-1952 był prezesem Polskiego Towarzystwa Przyrodników im. Kopernika.

Prowadził badania w dziedzinie cytologii, parazytologii i genetyki, szczególnie dotyczące spermatogenezy i oogenezy.
Był redaktorem „Acta Zoologica Poloniae”. Był przewodniczącym Rady Naukowej Wrocławskiego Ogrodu Zoologicznego.

Bibliografia == 
Polski Słownik Biograficzny, t. 27
