Salomon Eger (ur. 1787 w Lesznie, zm. 1852 w Poznaniu) – rabin, filozof, talmudysta, znawca nauk judaistycznych, a także kupiec oraz działacz społeczny.

Biografia

Był synem rabina Akiwy Egera. W latach 1835-1840 pełnił funkcje Naczelnego Rabina Kalisza. Należał do przeciwników chasydyzmu; ceniono go jako talmudystę oraz znawcę nauk judaistycznych. W okresie sprawowania urzędu w Kaliszu zajmował się kwestiami społecznymi, m.in. przyczynił się do otwarcia w 1835 roku 3-klasowej nowoczesnej szkoły dla żydowskich dzieci. Wyraził także zgodę na pracę chrześcijańskich robotników w soboty w żydowskich fabrykach. W 1839 roku został rabinem w Poznaniu. Po zgonie rabina Elijahu Rogalera wybrano go ponownie na rabina w Kaliszu. Zmarł podczas podróży. Napisał m.in. Uwagi i korekty Rabi Szlomo Eigera, wydane w Wilnie w 1832 roku.

Bibliografia
Marcinkowska H., Kaliscy rabini, Calisia nr 3-4, Kalisz 2005








