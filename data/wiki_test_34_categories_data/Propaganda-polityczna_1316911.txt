Muzeum Lenina w Krakowie – muzeum w Krakowie istniejące w latach 1954-1989. 

Muzeum zostało założone w związku z wizytą w Krakowie Włodzimierza Lenina. 

Główna siedziba mieściła się w Pałacu Mańkowskich przy ul. Topolowej 5. Posiadało również oddziały "Dom Lenina" w Krakowie przy ul. Królowej Jadwigi 41 (obecnie "Dom Zwierzyniecki") i Muzeum Lenina w Poroninie. Muzeum i jego oddziały zostały zlikwidowane na fali przemian ustrojowych w 1989 roku.
Budynek jest obecnie zajmowany przez Wojewódzki Sąd Administracyjny w Krakowie. 








