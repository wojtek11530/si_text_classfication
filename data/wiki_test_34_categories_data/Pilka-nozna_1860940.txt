Nicolás Hermán Otamendi (ur. 12 lutego 1988 w Buenos Aires) – argentyński piłkarz występujący na pozycji środkowego obrońcy w Atlético Mineiro i reprezentacji Argentyny.

Kariera klubowa
W zespole Vélez Sársfield Otamendi zadebiutował 10 maja 2008 roku w meczu z Rosario Central, wchodząc w 84 minucie meczu z ławki rezerwowych. Jego zespół wygrał w tym samym roku rozgrywki Clausury i Apertury. 18 października 2008 roku Otamendi po raz pierwszy zagrał w całym spotkaniu, był to mecz z Arsenal Sarandí. Łącznie w całym sezonie 2008/2009 rozegrał 18 meczów. Vélez Sársfield wygrało także rozgrywki Clausury i zostało mistrzem Argentyny. 29 sierpnia 2009 roku w spotkaniu z Arsenal Sarandí Otamendi strzelił pierwszą bramkę w zawodowej karierze.

Latem 2010 roku został zawodnikiem portugalskiego FC Porto. W lutym 2014 roku podpisał pięcioletni kontrakt z hiszpańską Valencią, skąd został do końca sezonu 2013/14 wypożyczony do brazylijskiego Atlético Mineiro.

Kariera reprezentacyjna
Otamendi w reprezentacji Argentyny zadebiutował 20 maja 2009 roku w wygranym 3:1 towarzyskim meczu z Panamą. Łącznie w barwach narodowych zagrał dziesięciokrotnie.



Linki zewnętrzne
