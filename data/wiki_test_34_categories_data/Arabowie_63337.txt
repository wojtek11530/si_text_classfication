Isabelle Yasmine Adjani (ur. 27 czerwca 1955 w Paryżu) – francuska aktorka i piosenkarka o kabylskich korzeniach.

Biografia
Jest córką Mohammeda Adjaniego, algierskiego Berbera, oraz Niemki Augusty Gusti. Wychowywała się w Gennevilliers. Od 1967 występowała w teatrze amatorskim.

Na dużym ekranie zadebiutowała w 1970 w filmie Mały uciekinier w reżyserii Bernarda Toublanc-Michela. Zagrała wówczas Rose, dziewczynkę zakochaną w kolonijnym wychowawcy. Dwa lata później grała w serialu Le secret des flamands, równocześnie występując na deskach słynnej Comédie-Française. Kiedy w 1974 zaproponowano jej długoletni kontrakt, który wymagałby scenicznej wyłączności, Adjani zrezygnowała z teatru i wróciła do filmu.

Rozgłos przyniosła jej rola w dramacie Miłość Adeli H.'' François Truffauta z 1975 roku. Zagrała tam romantyczną, młodą kobietę, która, ulegając swoim namiętnościom, zaryzykowała wszystko co posiadała. Adjani wystąpiła m.in. u Romana Polańskiego, André Téchiné, Wernera Herzoga i Andrzeja Żuławskiego.

Isabelle Adjani, podobnie jak Catherine Deneuve, stała się ikoną lat 80. Występowała w reklamach i w wideoklipach. Filmy z jej udziałem odnoszą sukces kasowy we Francji.

W latach 1989–1994 była związana z Danielem Day-Lewisem, z którym ma syna Gabriela-Kane'a (ur. 9 kwietnia 1995).

Filmografia
Filmy fabularne
2012: David et Madame Hansen jako Madame Hansen-Bergmann
2011: De force jako Komisarz Clara Damico
2010: Mammuth jako Kobieta w bieli
2008: Pokolenie nienawiści (La journée de la jupe) jako Sonia Bergerac
2008: Figaro jako Hrabina Almaviva
2003: Pan Ibrahim i kwiaty Koranu (Monsieur Ibrahim et les fleurs du Coran) jako Gwiazda
2003: Bon voyage jako Viviane Danvers
2002: La repentie jako Charlotte / Leïla
2002: Adolphe jako Ellénore
1996: Diabolique jako Mia Baran
1994: Królowa Margot (La reine Margot) jako Małgorzata de Valois
1993: Toksyczna afera (Toxic Affair) jako Penelope
1990: Lung Ta: Les cavaliers du vent jako Narrator (głos)
1988: Camille Claudel jako Camille Claudel
1987: Ishtar jako Shirra Assel
1985: Metro (Subway) jako Héléna
1983: Mordercze lato (L'été meurtrier) jako Eliane Wieck
1983: Śmiertelny wyścig (Mortelle randonnée) jako Catherine Leiris
1982: Antonieta jako Antonieta Rivas Mercado
1982: Tout feu, tout flamme jako Pauline Valance
1981: Kwartet (Quartet) jako Marya Zelli
1981: Za rok, ... jak dobrze pójdzie (L'année prochaine... si tout va bien) jako Isabelle Maréchal
1981: Opętanie (Possession) jako Anna / Helen
1980: Klara i przystojniacy (Clara et les chics types) jako Clara
1979: Nosferatu wampir (Nosferatu: Phantom der Nacht) jako Lucy Harker
1979: Siostry Brontë (Les soeurs Brontë) jako Emily Brontë
1978: Kierowca (The Driver) jako Gracz
1976: Barok (Barocco) jako Laure
1976: Lokator (Le locataire) jako Stella
1976: Violette i François (Violette et François) jako Violette Clot
1975: Miłość Adeli H.'' (L'histoire d'Adèle H.'') jako Adèle Hugo / Adèle Lewry
1975: Ondine jako Ondine
1974: Policzek (La gifle) jako Isabelle Doulean
1973: L'école des femmes jako Agnes
1973: Skąpiec (L'avare) jako Marianne
1971: Faustyna i piękne lato (Faustine et le bel été) jako Camille
1970: Mały uciekinier (Le petit bougnat) jako Rose

Seriale telewizyjne
2011: Aïcha jako Doktor Assoussa

Producent
1988: Camille Claudel

Nagrody i nominacje
Nagroda Akademii Filmowej
1990 – nominacja dla najlepszej aktorki pierwszoplanowej za Camille Claudel
1976 – nominacja dla najlepszej aktorki pierwszoplanowej za Miłość Adeli H.''

Cezar
2010 − nagroda dla najlepszej aktorki za Pokolenie nienawiści
1995 – nagroda dla najlepszej aktorki za Królowa Margot
1989 – nagroda dla najlepszej aktorki za Camille Claudel
1986 – nominacja dla najlepszej aktorki za Metro
1984 – nagroda dla najlepszej aktorki za Mordercze lato
1982 – nagroda dla najlepszej aktorki za Opętanie
1977 – nominacja dla najlepszej aktorki za Barok
1976 – nominacja dla najlepszej aktorki za Miłość Adeli H.''

Festiwal Filmowy w Berlinie
1989 – Srebrny Niedźwiedź dla najlepszej aktorki za Camille Claudel

Festiwal Filmowy w Cannes
1981 − Złota Palma dla najlepszej aktorki za Opętanie i Kwartet

David di Donatello
1976 – nagroda dla najlepszej aktorki zagranicznej za Miłość Adeli H.''
1975 – nagroda specjalna za Policzek

Dyskografia
1983: Pull Marine



Bibliografia
Kosecka B., Isabelle Adjani, [w:] Słownik filmu pod red. R. Syski, Kraków 2005, s. 199.

Linki zewnętrzne
