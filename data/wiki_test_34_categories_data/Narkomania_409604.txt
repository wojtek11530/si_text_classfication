Makiwara - potoczna nazwa wywaru otrzymywanego domowymi metodami ze słomy makowej o brunatnej barwie i działaniu zbliżonym do morfiny. Wykazuje działanie przeciwbólowe i silnie uspokajające. Użytkownik przechodzi przez stadia euforii, zobojętnienia i uśpienia.

Objawy przedawkowania
Zwężenie źrenic, znużenie, wymioty. Po pewnym czasie głęboki sen narkotyczny, z którego nie można obudzić nawet pod wpływem najboleśniejszych bodźców. Skóra, początkowo wilgotna, staje się sucha, zimna i blada. Śmierć może nastąpić po kilku lub kilkunastu godzinach na skutek porażenia ośrodka oddechowego albo po kilku dniach na skutek obrzęku płuc.

Zastosowanie
Makiwarę wykorzystywano jako środek nasenny, podawano ją również, szczególnie na wsi, dzieciom, jako środek uspokajający.

Przygotowanie makiwary polega na gotowaniu pokruszonej lub pociętej słomy makowej z dodatkiem soku z cytryny lub kwasku cytrynowego (opcjonalnie innego kwasu) w celu zwiększenia rozpuszczalności opium w wodzie.

Zobacz też
Kompot (narkotyk)
Opiaty


