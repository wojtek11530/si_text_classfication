Andrew Kirk (ur. 25 maja 1979 w Belfaście) – północnoirlandzki piłkarz występujący na pozycji napastnika. Zawodnik klubu Dunfermline Athletic.

Kariera klubowa == 
Kirk zawodową karierę rozpoczynał w 1995 roku w Glentoranie. W 1996 oraz w 1998 roku zdobył z nim Puchar Irlandii Północnej. W 1998 roku odszedł do szkockiego Heart of Midlothian. W Scottish Premier League zadebiutował 27 lutego 1999 roku w przegranym 0:2 pojedynku z Aberdeen. W 2000 roku zajął z zespołem 3. miejsce w lidze. 1 października tego samego roku w wygranym 3:0 spotkaniu z Motherwell strzelił pierwszego gola w Scottish Premier League. W 2003 roku ponownie zajął z klubem 3. miejsce w lidze.

latem 2004 roku Kirk odszedł do angielskiego Bostonu United z League Two. W marcu 2005 roku przeszedł z kolei do Northampton Town, także grającego w League Two. W 2006 roku awansował z nim do League One. W styczniu 2008 roku przeniósł się do innego zespołu League One, Yeovil Town, gdzie spędził pół roku.

W lipcu 2008 roku Kirk wrócił do Szkocji, gdzie został graczem klubu Dunfermline Athletic ze Scottish First Division.

Kariera reprezentacyjna
W reprezentacji Irlandii Północnej Kirk zadebiutował 26 kwietnia 2000 roku w przegranym 0:1 towarzyskim meczu z Węgrami. 

Bibliografia
