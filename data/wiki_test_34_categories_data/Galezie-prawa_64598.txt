Prawo budowlane – najważniejsza polska ustawa z zakresu projektowania, budowy, nadzoru, utrzymania i rozbiórki obiektów budowlanych oraz zasad działania organów administracji publicznej w tym zakresie.

Ustawa reguluje także sprawy związane z:
ochroną środowiska podczas działań związanych z wykonywaniem rozbiórek, wznoszenia nowych obiektów i ich utrzymania
miejscem realizacji inwestycji i sposobem uzyskiwania pozwolenia na budowę oraz rozbiórkę, a także określeniem rodzajów robót budowlanych i budów nie wymagających pozwolenia na budowę
oddawania obiektów budowlanych do użytkowania
prowadzeniem działalności zawodowej osób związanych z budownictwem (uprawnień do wykonywania samodzielnych funkcji w budownictwie, tzw. uprawnienia budowlane) i ich odpowiedzialnością karną i zawodową
prawami i obowiązkami uczestników procesu budowlanego
postępowaniem w wypadku katastrofy budowlanej

Zawartość ustawy
Ustawa prawo budowlane składa się z 11 rozdziałów:
Rozdział 1: Przepisy ogólne
Rozdział 2: Samodzielne funkcje techniczne w budownictwie
Rozdział 3: Prawa i obowiązki uczestników procesu budowlanego
Rozdział 4: Postępowanie poprzedzające rozpoczęcie robót budowlanych
Rozdział 5: Budowa i oddawanie do użytku obiektów budowlanych
Rozdział 6: Utrzymanie obiektów budowlanych
Rozdział 7: Katastrofa budowlana
Rozdział 8: Organy administracji architektoniczno-budowlanej i nadzoru budowlanego
Rozdział 9: Przepisy karne
Rozdział 10: Odpowiedzialność zawodowa w budownictwie
Rozdział 11: Przepisy przejściowe i końcowe

Ustawa była zmieniana wielokrotnie.

Zobacz też
Powiatowy inspektor nadzoru budowlanego

Linki zewnętrzne
Ustawa z dnia 7 lipca 1994 r. – Prawo budowlane – aktualny i zupełny tekst ustawy zawiera tekst ujednolicony ()
Rozporządzenie Ministra Infrastruktury z dnia 12 kwietnia 2002 r. w sprawie warunków technicznych, jakim powinny odpowiadać budynki i ich usytuowanie () – jeden z najistotniejszych aktów wykonawczych Prawa budowlanego.
z podziałem na artykuły








