Karabin maszynowy UKM-2000C - pokładowy (czołgowy) karabin maszynowy który jest odpowiednikiem karabinu PKT (Pulemiot Kalasznikowa Tankowyj), szeroko stosowanego w armiach byłego Układu Warszawskiego (min. w czołgach T-55AM, T-72, T-80, bojowych wozach piechoty BWP-1, 2 i 3), skonstruowanym na bazie rodziny broni UKM-2000. 

Karabin opracowany został przez zespół konstruktorów z Wojskowej Akademii Technicznej oraz zakładów Cegielskiego z Poznania. Badania kwalifikacyjne karabinu zakończono w maju 2002 roku z wynikiem pozytywnym. W 2004 roku uruchomiono jego produkcję seryjną. 

Karabin UKM 2000C stanowi między innymi część systemu uzbrojenia KTO Rosomak.




