Ludwik Bar (ur. 5 lutego 1906 w Olchowcach, zm. 16 lutego 1999 w Warszawie) – polski prawnik.

Życiorys
W 1926 ukończył Gimnazjum Męskie w Sanoku (w jego klasie byli m.in. Bronisław Kocyłowski, Marian Strzelbicki). Studiował na Wydziale Prawa Uniwersytetu Jagiellońskiego w Krakowie, a następnie na Wydziale Prawa Uniwersytetu Stefana Batorego w Wilnie, gdzie uzyskał tytuł doktora w 1932. W czasie II wojny światowej przebywał na Zachodzie, gdzie służył najpierw we francuskich oddziałach, a następnie Polskich Siłach Zbrojnych w Wielkiej Brytanii, a prócz tego kontynuował działalność dydaktyczną i wykładał prawo administracyjne na Polskim Wydziale Prawa Uniwersytetu Oksfordzkiego. Do Polski wrócił w 1947. Wykładał kolejno na Uniwersytecie Łódzkim (1947-1949), Akademii Nauk Politycznych (1948-1949), Szkole Głównej Planowania i Statystyki oraz Uniwersytecie Warszawskim, gdzie uzyskał habilitację (1962), a od 1969 do 1976 pracował na stanowisku profesora. Od 1963 do przejścia na emeryturę był związany także z Instytutem Państwa i Prawa Polskiej Akademii Nauk. Ponadto należał ciał doradczych władz państwowych. do Rady Legislacyjnej przy prezesie Rady Ministrów, Rady Państwowego Arbitrażu Gospodarczego i Komisji ds. Reformy Gospodarczej.

6 listopada 1986 otrzymał tytuł doktora honoris causa Uniwersytetu Wrocławskiego (promotorem był prof. Adam Chełmoński).

Był specjalistą prawa administracyjnego, publicznego prawa gospodarczego i prawa budowlanego oraz autorem wielu publikacji w tym zakresie.

Mieszkał m.in. w willi przy ulicy Elsterskiej na Saskiej Kępie w Warszawie. Zmarł w Warszawie.

Publikacje
Czynniki kontroli w samorządzie terytorialnym (1931)
Prawo rozwiązywania reprezentacji w samorządzie terytorialnym (1934)
Zagadnienie członkostwa w samorządzie (1934)
Prawo gromadzkie: przepisy prawne dotyczące gromady i jej organów, zakresu i zasad działalności, gospodarki gromadzkiej oraz nadzoru nad gromadą (1937)
Wykorzystanie niektórych doświadczeń brytyjskiego local government (1943)
Prawo karno-administracyjne (1950)
Nauka administracji i prawo administracyjne: uzupełnienia do wykładów. Postępowanie administracyjne, karno-administracyjne i przymusowe w administracji. Z. 3'' (1950, współautor: Jerzy Starościak)
Informator budowlany techniczno-prawny (1955, współautor: Gustaw Szymkiewicz)
Mała encyklopedia prawa (1960)
Podstawowe zasady prawa budowlanego (1961)
Sądowa kontrola administracji w Anglii (1962)
Kodeks budowlany. Komentarz (1962)
Droit public (1963)
Prawo budowlane: Budownictwo specjalne. Kwalifikacje fachowe w budownictwie powszechnym. Państwowy nadzór budowlany (1968, współautorzy: Stanisław Serejko, Henryk Caban)
Kodeks budowlany: przepisy i objaśnienia (1967)
Położenie prawne przedsiębiorstwa państwowego w sferze prawa administracyjnego (1968)
Rola rad narodowych w zarządzaniu gospodarką narodową (1968, współautor: Zygmunt Rybicki)
Mały słownik urbanistyczny (1969, współautor: Władysław Sieroszewski)
Grupowanie przedsiebiorstw panstwowych. Zagadnienie prawne (1972)
Instytucje prawa administracyjnego europejskich państw socjalistycznych (1973)
Przepisy o państwowych organizacjach gospodarczych: Bułgaria, Niemiecka Republika Demokratyczna, Związek Radziecki (1974)
Obcojezyczny słownik prawniczy: Cześć polsko-niemiecka (1974)
Instytucje prawne w gospodarce narodowej (1981)
Prawo, administracja, gospodarka (1983, współautor: Janusz Łętowski)
Ochrona prawna praw przedsiębiorstwa i samorządu jego załogi (1984, referat)
Słownik prawniczy polsko-angielski (1986)
Słownik prawniczy polsko-niemiecki (1987)
Zagadnienia prawne w dalszej realizacji reformy gospodarczej (w II etapie)'' (1987, referat)
Instytucje prawne w reformowanej gospodarce narodowej (1989)
Prawo międzynarodowe prywatne i karne



Bibliografia
