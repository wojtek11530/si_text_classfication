Lormetazepam (ATC: N05 CD06, farm.Lormetazepamum, syn. chlorotemazepam, metylolorazepam) – organiczny związek chemiczny, pochodna 3-hydroksybenzodiazepiny. Lek z grupy benzodiazepin zaliczany do substancji psychotropowych grupy IV-P. W porównaniu z innymi lekami z tej grupy terapeutycznej lormetazepam wykazuje silne, szybkie i stosunkowo krótkotrwałe działanie nasenne, wykazuje też działanie uspokajające i przeciwlękowe. W niewielkim stopniu działa miorelaksacyjnie i przeciwdrgawkowo. Podobnie jak inne benzodiazepiny, po podaniu doustnym wchłania się szybko i prawie całkowicie. Metabolizowany jest w wątrobie do nieczynnych psychotropowo metabolitów. Ze względu na krótki okres działania farmakologicznego oraz dość szybkie wydalanie wykazuje znaczny potencjał uzależniający. Lormetazepam w polskim lecznictwie jest stosowany sporadycznie.

Mechanizm działania
Działa na wiele struktur o.u.n., przede wszystkim układ limbiczny i podwzgórze, czyli struktury związane z regulacją czynności emocjonalnych. Nasila hamujące działanie neuronów GABA-ergicznych w obrębie kory mózgowej, hipokampa, móżdżku, wzgórza i podwzgórza. Lek zwiększa powinowactwo tego receptora do kwasu γ-aminomasłowego (GABA), który jest endogennym neuroprzekaźnikiem hamującym.

Wskazania do stosowania
Doraźnie i krótkotrwale:
w leczeniu zaburzeń snu - trudnościach w zasypianiu, wczesnym przebudzaniu porannym
w premedykacji do uciążliwych badań diagnostycznych

Przeciwwskazania
nadwrażliwość na pochodne benzodiazepiny
ciężka niewydolność oddechowa niezależnie od przyczyny
ciężka niewydolność wątroby
zespół bezdechu nocnego
zaburzena świadomości
miastenia
jaskra
ostra porfiria
zatrucia alkoholem lub lekami działającymi depresyjnie na ośrodkowy układ nerwowy

Środki ostrożności
Przed rozpoczęciem leczenia należy określić przyczynę bezsenności.
Podczas leczenia może rozwinąć się psychiczne i fizyczne uzależnienie - szczególnie ostrożnie stosować u pacjentów z uzależnieniem od alkoholu, narkotyków lub innych leków w wywiadzie.
Regularne stosowanie może prowadzić do rozwoju tolerancji.
Po zakończeniu leczenia może pojawić się tzw. bezsenność z odbicia (nawrót objawów o większym nasileniu).
Ze względu na ryzyko wystąpienia niepamięci następczej nalezy zapewnić pacjentowi 7-8h nieprzerwanego snu po zażyciu leku.
Szczególnie ostrożnie stosować u pacjentów w podeszłym wieku (powyżej 65 lat) oraz u pacjentów z objawami depresji (ryzyko skłonności samobójczych).
Jedyny preparat zarejestrowany w Polsce zawiera laktozę - nie powinien być stosowany u pacjentów z rzadko występującą dziedziczną netolerancją galaktozy, niedoborem laktazy typu Lappa lub zespołem złego wchłaniania glukozy-galaktozy.
Stosowanie leku w pierwszym trymestrze jest dopuszczalne jedynie w przypadku bezwzględnej konieczności, a stosowanie bezpieczniejszych zamienników jest niemożliwe. U dzieci matek przyjmujących długotrwale benzodiazepiny w III trymestrze ciąży może rozwinąć się uzależnienie, a w okresie pourodzeniowym może wystąpić zespół odstawienny. Jeśli zachodzi konieczność podania leku w trakcie laktacji, należy przerwać karmienie piersią.

Interakcje
Opioidowe leki przeciwbólowe, inhibitory MAO, leki przeciwdrgawkowe, anestetyki, leki nasenne, psychotropowe, przeciwdepresyjne, przeciwhistaminowe i leki hipotensyjne o działaniu ośrodkowym nasilają depresyjny wpływ lormetazepamu na ośrodkowy układ nerwowy. Przy jednoczesnym stosowaniu opioidów może wystąpić nasilenie euforii (ryzyko szybszego uzależnienia). Alkohol nasila działanie depresyjne leku, może doprowadzić do reakcji paradoksalnych, zaburzeń świadomości, niewydolności oddechowej i w konsekwencji nawet śmierci.

Działania niepożądane
senność, spowolnienie reakcji, ból i zawroty głowy, stany splątania, dezorientacji, ataksja
dyzartria z mową zamazaną i nieprawidłowym wymawianiem, zaburzenia pamięci, bezsenność, pobudzenie, agresja, drgawki
zaburzenia libido
zaburzenia widzenia
nudności, uczucie suchości w jamie ustnej, brak apetytu
nietrzymanie moczu
zwiotczenie mięśni
zaburzenia miesiączkowania
omdlenia
leukopenia, agranulocytoza

Nagłe przerwanie leczenia może wywołać objawy zespołu odstawiennego: ból głowy, mięśni, pobudzenie, napięcie emocjonalne, niepokój ruchowy, stany splątania, drażliwość, bezsenność.

Podczas terapii może ujawnić się wcześniej istniejąca niezdiagnozowana depresja.

Dawkowanie
Doustnie.Zaburzenia snu:''' zwykle 0,5–1&nbsp;mg na pół godziny przed snem. W indywidualnych przypadkach dawkę można zwiększyć maksymalnie do 2&nbsp;mg na dobę.Premedykacja:''' zwykle 1&nbsp;mg godzinę przed zabiegiem lub 2&nbsp;mg pół godziny przed snem w dniu poprzedzającym zabieg.

Lek stosuje się doraźnie, czas leczenia należy ograniczyć do minimum, zwykle wynosi on od kilku dni do 2 tygodni włącznie z okresem stopniowego odstawienia.

Preparaty
Dostępne w Polsce preparaty:
Noctofer®''' – Tarchomińskie Zakłady Farmaceutyczne "Polfa" S.A. – tabletki 0,5 lub 1&nbsp;mg; 20 szt.

Preparat produkowany od 1986 roku.

Uwagi
Lek należy odstawiać stopniowo.
W trakcie leczenia oraz przez 3 dni po zakończeniu nie należy pić alkoholu.
Lek może osłabiać zdolność prowadzenia pojazdów mechanicznych i obsługi maszyn, pacjenci powinni unikać tych czynności w trakcie leczenia i 3 dni po jego zakończeniu.

Przypisy


Bibliografia
Ulotka informacyjna produktu leczniczego Noctofer.
