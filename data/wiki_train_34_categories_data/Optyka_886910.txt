Betanina, czerwień buraczana (E162'') – organiczny związek chemiczny z grupy glikozydów. Naturalny barwnik spożywczy koloru ciemnoczerwonego do fioletowego, otrzymywany z buraka ćwikłowego. W zastosowaniach spożywczych jest nieszkodliwa (zostaje całkowicie wydalona z organizmu wraz z moczem), ale w związku z tym, iż zawiera azotany, jest niezalecana dla dzieci.

Zastosowanie
Barwnik ten wykorzystuje się głównie w cukiernictwie, przy produkcji deserów, galaretek, dżemów, lukrecji, a także do barwienia napojów bezalkoholowych oraz kosmetyków.













