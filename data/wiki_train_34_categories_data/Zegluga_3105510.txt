Władimir Wysocki, ros. Владимир Сергеевич Высоцкий '' (ur. 18 sierpnia 1954 w Komarnie) - rosyjski oficer marynarki wojennej, admirał, były dowódca Marynarki Wojennej Rosji.

Absolwent Czarnomorskiej Szkoły Marynarki Wojennej z 1976 i Akademii Sztabu Generalnego z 1999. 

Pełnił służbę we Flocie Oceanu Spokojnego na stanowiskach dowódcy grupy, działu okrętowego i zastępcy dowódcy krążownika, starszego zastępcy dowódcy ciężkiego krążownika lotniczego.

W 1999 przeniesiony został do Floty Północnej na szefa sztabu - pierwszego zastępcę dowódcy Kolskiej Flotylli Różnorodnych Sił, potem był dowódcą tej flotylli.

Od sierpnia 2004 do września 2005 pełnił służbę we Flocie Bałtyckiej jako szef sztabu - pierwszy zastępca dowódcy floty, stamtąd przeszedł 26 września 2005 na stanowisko dowódcy Floty Północnej i kolejno 12 września 2007 na stanowisko dowódcy Marynarki Wojennej.

4 sierpnia 2010 otrzymał karę ostrzeżenia o niepełnej przydatności do służby w związku z pożarem bazy marynarki w pobliżu Moskwy.

6 maja 2012 został zwolniony z zajmowanego stanowiska i przeniesiony do rezerwy. Przyczyną takiej decyzji prezydenta Rosji była negatywna postawa Wysockiego wobec zamiaru przeniesienia Sztabu Głównego Marynarki z Moskwy do Sankt-Petersburga, który określał jako niedopracowany.

Nagrody i odznaczenia
Za Służbę Ojczyźnie w Siłach Zbrojnych III klasy;
Za zasługi Wojskowe

Życie rodzinne
Wysocki jest żonaty, ma dwójkę dzieci. 

Bibliografia
