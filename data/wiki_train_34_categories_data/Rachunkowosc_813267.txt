

Wolny Obszar Celny w Gdańsku (zwany w skrócie "WOC") – to wyodrębniona strefa Portu Gdańsk, gdzie obowiązuje jednolity system celny. Powierzchnia całkowita obszaru wynosi 31 ha.

Charakterystyka
Leży w obrębie dzielnicy Nowy Port i graniczy od zachodu z Parkiem Brzeźnieńskim. WOC obejmuje całkowicie portowy Basen Władysława IV (z nabrzeżami WOC I i WOC II) w porcie wewnętrznym, nieopodal wejścia do Kanału Portowego.

W ostatnich latach widać wyraźną tendencję do przeładunku owoców (głównie banany i cytrusy) i samochodów.

Gdański WOC dysponuje bezpośrednim połączeniem z pozostałą siecią kolejową na obszarze portowym (nadzór nad transportami szynowymi odbywa się w dyspozytorni na stacji rozrządowej Gdańsk Zaspa Towarowa).


Linki zewnętrzne
