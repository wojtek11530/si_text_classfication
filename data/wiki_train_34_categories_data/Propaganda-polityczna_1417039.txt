Autobus odjeżdża 6.20''''' – polski film fabularny z roku 1954, dramat psychologiczno-obyczajowy w reżyserii Jana Rybkowskiego. Scenariusz napisali Wilhelmina Skulska i Jan Rybkowski. Film kręcono w Bytomskiej dzielnicy Bobrek i zachowało się w nim wiele plenerowych pejzaży nieistniejącej już dziś huty.

Opis fabuły
Młoda fryzjerka z małego miasteczka, Krystyna (Aleksandra Śląska), odchodzi od męża Wiktora (Jerzy Duszyński), który jej nie szanował i źle ją traktował, a w dodatku oszukiwał. Krystyna, przekonawszy się, że mąż nie tylko jej nie rozumie, ale i ją oszukuje, wyjeżdża z małego miasteczka na Śląsk pracując w hucie "Bolesław". Krystyna jest fryzjerką, nie może jednak znaleźć pracy bardziej ambitnej niż stanowisko sprzątaczki. Z czasem zdobywa jednak kwalifikacje i zawód (spawacza), kształci się, a dzięki temu zostaje cenioną i szanowaną aktywistką. Wkrótce Wiktor przekonuje się, jak wiele stracił, lekceważąc żonę. Zaczyna pracować w przemyśle i stara się odzyskać zaufanie Krystyny. Ich życie zupełnie się zmienia.

Obsada
Aleksandra Śląska jako Krystyna Poradzka
Jerzy Duszyński jako Wiktor Poradzki, mąż Krystyny
Hanka Bielicka jako Lucyna, kierowniczka hotelu robotniczego
Jan Ciecierski jako Zapała, sekretarz komitetu fabrycznego huty "Bolesław"
Barbara Drapińska jako Janeczka, urzędniczka w dziale kadr huty "Bolesław", kochanka Wiktora Poradzkiego
Edward Dziewoński jako Stefański, kumpel Wiktora Poradzkiego
Antonina Gordon-Górecka jako Batorska, współlokatorka Krystyny w bursie Technikum Górniczo-Hutniczego
Zygmunt Kęstowicz jako Więckowski, spawacz w hucie "Bolesław"
Irena Netto jako Matka Wiktora
Kazimierz Wichniarz jako Musioł, kierownik oddziału w hucie "Bolesław"
Jerzy Braszka jako Jurek Poradzki, syn Krystyny i Wiktora
Henryk Borowski jako Słaboński, kierownik działu kadr w hucie "Bolesław"
Mirosława Dubrawska jako Zocha
Marek Dąbrowski jako chłopak
Wanda Jakubińska jako Kowalska
Zofia Jamry jako dziewczyna prowadząca strzelnicę w wesołym miasteczku
Józef Nalberczak jako Procek, sekretarz POP w Technikum Górniczo-Hutniczym
Lech Ordon jako Śliwa, kierownik oddziału w hucie "Bolesław"
Alicja Raciszówna jako Walerka
Zbigniew Skowroński jako Froncek, uczestnik narady hutników
Zofia Wilczyńska jako Ignacowa
Janusz Ziejewski jako Dyrektor wesołego miasteczka
Feliks Żukowski jako Gorgoś, organizator narady hutników
Jerzy Antczak jako Robotnik Tadek
Szczepan Baczyński jako Zygmunt Batorski
Olga Bielska jako Urzędniczka w biurze Wiktora Poradzkiego
Bronisław Darski jako Klient fryzjera Ryżyka
Halina Drohocka jako Pani doktorowa, klientka fryzjera Ryżyka
Zbigniew Jabłoński jako Nauczyciel w Technikum Górniczo-Hutniczym
Stanisław Jaworski jako Fryzjer Edward Ryżyk, szef Krystyny
Wacław Kowalski jako Woźny w biurze Poradzkiego
Czesław Przybyła jako Nauczyciel w Technikum Górniczo-Hutniczym
Jan Rybkowski jako Spawacz w hucie "Bolesław"
Zygmunt Zintel jako Urzędnik w dziale kadr huty "Bolesław"

Linki zewnętrzne
