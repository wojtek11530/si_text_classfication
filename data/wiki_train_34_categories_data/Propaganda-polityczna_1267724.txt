Burza nad Azją (ros. Потомок Чингизхана; Potomok Czingizchana) – radziecki film niemy z 1928 roku, reżyserowany przez Wsiewołoda Pudowkina. Scenariusz filmu oparty jest na opowiadaniu Iwana Nowokszonowa. W sensacyjnej fabule zawiera przesłanie ideologiczne o walce Mongołów z kolonizacją.

Streszczenie fabuły
Bohater filmu, młody Mongoł Bair udaje się na targ, aby sprzedać futro z lisa. Tam dochodzi do sprzeczki pomiędzy Bairem a brytyjskim kupcem, chcącym kupić futro za zaniżoną cenę. Dochodzi do bójki, Bair musi uciekać przed prawem. Ukrywa się wśród grupy partyzantów. Aresztowany przez brytyjski oddział, ma zostać rozstrzelany. Okazuje się jednak, że Bair ma przy sobie znaleziony przypadkiem medalion, w którym ukryty jest dokument poświadczający, że jego właściciel jest potomkiem Czyngis-chana. Brytyjczycy postanawiają utworzyć w Mongolii marionetkowy rząd, na czele którego zasiadać ma Bair, jako marionetkowy monarcha. Bair jednak nie chce zdradzać ojczyzny i ucieka przy pierwszej nadarzającej się okazji. Po ucieczce staje na czele powstania Mongołów przeciw imperialistom brytyjskim.

Obsada
Walerij Inkiżinow – Bair
Wiktor Coppi – handlarz futrami
Aleksandr Czistakow – przywódca partyzantów
Boris Barnet – angielski żołnierz
A. Dedincew – brytyjski pułkownik
Lina Bielinskaja – żona komendanta
Anna Sten – córka komendanta
Iwan Inkiżinow – ojciec Baira
Karl Gurniak – angielski żołnierz, wykonujący wyrok



Linki zewnętrzne
