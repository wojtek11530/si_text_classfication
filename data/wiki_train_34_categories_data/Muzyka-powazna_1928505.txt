Międzynarodowy Konkurs Muzyczny im. Marii Canals (kat. Concurs International de Música Maria Canals Barcelona) – konkurs muzyczny odbywający się rokrocznie w Palau de la Música Catalana w Barcelonie. Został zapoczątkowany w 1954 jako konkurs pianistyczny, a w 1964 roku został rozszerzony również na inne kategorie odbywające się okazjonalnie. Należy do Światowej Federacji Międzynarodowych Konkursów Muzycznych z siedzibą w Genewie.

Inicjatorami konkursu byli katalońska pianistka Maria Remei Canals i Cendrós (ur. 1913) i jej mąż, kompozytor i pisarz Rossend Llates (1899 – 1973). 

Zwycięzcą konkursu w 1960 był Andrzej Jasiński. W jury konkursu zasiadali Polacy, m.in. Tadeusz Żmudziński i Andrzej Pikul z Akademii Muzycznej w Krakowie. 

Linki zewnętrzne

