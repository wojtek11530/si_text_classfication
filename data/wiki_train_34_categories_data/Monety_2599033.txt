Seria Ochrona środowiska obejmowała srebrne monety kolekcjonerskie. Narodowy Bank Polski zainaugurował cykl w 1977 roku i kontynuował do roku 1986. Monety bite były stemplem lustrzanym. Celem serii było przedstawienie zagrożonych gatunków zwierząt. Pierwszą monetą serii był Żubr wyemitowany w 1977 roku.

Lista monet serii Ochrona środowiska
Awers monet kolekcjonerskich jest stały i przedstawia orła, rok wprowadzenia do obiegu, nominał oraz napis Polska Rzeczpospolita Ludowa. Pośrodku rewersu widnieje stylizowany wizerunek jednego z zagrożonych zwierząt, a przy rancie półkolem napis OCHRONA ŚRODOWISKA. Początkowo monety bite były w srebrze próby 625 i nominale 100 złotych. Od 1984 roku NBP emitował monety z kruszcu próby 750 i nominale 500 złotych.









