

Agitprop - jedno z centralnych pojęć komunistycznego werbunku politycznego od czasów Lenina. Powstało z połączenia słów agitacja i propaganda. 

Agitprop było na początku formą skrótową nazwy Wydziału Agitacji i Propagandy (ros. отдел агитации и пропаганды), założonego w 1920 roku w ramach sekretariatu Komitetu Centralnego KPZR. Instytucja ta stopniowo rozszerzyła swe wpływy na wszystkie dziedziny życia w ZSRR, jak również na wiele obszarów polityki międzynarodowej, gdzie prowadziła swoją działalność w ramach organizacji fasadowych. 

Obecnie termin ten często stosuje się jako ogólną nazwę lewicowej agitacji i propagandy, jeżeli przyjmuje ona postać zorganizowaną, a także w odniesieniu do pewnych rodzajów działalności kulturalnej, której celem jest przekonanie możliwie najszerszych rzesz ludności do ideologii lewicowej.

Termin ten używany jest również na określenie artystycznych wystąpień jawnie manifestujących cele polityczne










