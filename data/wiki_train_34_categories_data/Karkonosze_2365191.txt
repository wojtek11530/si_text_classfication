Ptasie Skały (niem. Vogelstein) – grupa granitowych skałek w Sudetach Zachodnich, w paśmie Karkonoszy.

Ptasie Skały położone są w południowo-zachodniej Polsce, w Sudetach Zachodnich, w środkowej części Karkonoszy, na północnym skłonie Śląskiego Grzbietu, w bocznym ramieniu, odchodzącym ku północnemu zachodowi od Smogorni.

Jest to duże zgrupowanie skałek, składające się z kilku granitowych ostańców o wysokości kilku metrów. Położone na wysokości około 1005-1046 m n.p.m., na szczycie i zachodnim zboczu Ptasiaka. Poniżej Ptasich skał, w dolinie Srebrnego Potoka znajdują się Srebrne Kaskady.

Można tu obserwować spękania biegnące w trzech kierunkach oraz nieregularne (cios granitowy).

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


