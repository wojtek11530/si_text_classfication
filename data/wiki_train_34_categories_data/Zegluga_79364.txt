Gdańska Stocznia "Remontowa"''' (pełna nazwa: Gdańska Stocznia "Remontowa" im. Józefa Piłsudskiego SA; nazwa handlowa: ''"Remontowa" SA; ang.: Gdańsk Shiprepair Yard "Remontowa" S.A.'') – największa polska stocznia remontowa, położona na Ostrowiu w Gdańsku. Lider Grupy "Remontowa".

Działa w branży okrętowej remontując, przebudowując i budując obiekty pływające. Z początkiem XXI wieku rozpoczęła działalność w dziedzinie offshore. Jest firmą-matką Grupy "Remontowa" składającej się jeszcze z m.in. Remontowa Shipbuilding i mniejszych firm branż kadłubowych, elektrycznych, rusztowaniowych i in.

W rankingu specjalistycznego pisma Drydock dotyczącego najlepszych i największych stoczni remontowych "Remontowa" SA zajmuje miejsca w pierwszej trójce w Europie i w pierwszej piątce na świecie. Jest także w notowana w krajowych rankingach największych firm w Polsce (m.in. "500 Polityki").

W skład zarządu wchodzą: Jarosław Flont (Prezes), Zbigniew Andruszkiewicz (Członek Zarządu ds. Handlowych), Adam Ruszkowski (Członek Zarządu ds. Wykonawstwa).

Dane podstawowe


Liczba zatrudnionych: ok. 2 400
Infrastruktura:
Doki pływające (nośność, możliwości dokowania, długość): 
6 400 ton, 8 000 DWT, 136 m
9 000 ton, 18 000 dwt, 164 m
15 000 ton, 50 000 dwt, 189,4 m
25 000 ton, 85 000 dwt, 225 m
33 000 ton, 135 000 dwt, 255 m
Podnośnik pływający (nośność, możliwości dokowania, długość):
900 ton, 1 500 dwt, 92 m 
Pochylnia o długości 160 m i szerokości 33 m
Żuraw pływający REM-220 o nośności 220 ton
Żurawie nabrzeżowe
Nowoczesna linia konserwacyjno-malarska
Urządzenia i maszyny do przygotowania rurociągów

Historia


1952, 1 lipca - utworzenie przedsiębiorstwa pod nazwą Baza Remontowa - Ostrów z siedzibą w Gdańsku na Ostrowiu.

1952, 7 listopada - zmiana nazwy na Gdańska Stocznia Remontowa 

1958, listopad - liczba zatrudnionych przekroczyła 2000 osób.

1961 - stworzono szkołę przyzakładową, która zapewniała napływ wykwalifikowanych robotników aż do roku 1991, kiedy Stocznia zrezygnowała z finansowania działalności tej placówki.

1962-1964 - budowa serii 100-tonowych barek

1963 - sprowadzenie ze Szczecina doku pływającego o nośności 2 700 ton oraz zakup doku o nośności 11 000 ton

1964 - liczba zatrudnionych przekroczyła 4 320 osób.

1965 i 1967 - budowa 2 doków o nośności 3 500 ton

1968 - budowa doku o nośności 9 000 ton

1970, 15-17 grudnia i 18-20 grudnia - strajki, których efektem było wprowadzenie podwyższonej o 20% stawki godzinowej i zniesienie górnego pułapu premii; budowa doku o nośności 25 000 ton

1974 - budowa doku o nośności 55 000 ton dla szwedzkiej stoczni Götaverken z Göteborga

1980, 15 sierpnia - rozpoczęcie strajku okupacyjnego, podczas którego sformułowano 18 postulatów i uchwalono porozumienie z komitetami strajkowymi Stoczni Gdańskiej, Stoczni Północnej i Gdańskiej Stoczni Remontowej (dawna nazwa "Remontowej" SA) uzgadniając, że przerwanie strajku może nastąpić dopiero po wspólnym podjęciu decyzji. W odróżnieniu od Stoczni Gdańskiej, w Remontowej 16 sierpnia strajku nie przerwano. Był on kontynuowany (a w Stoczni Gdańskiej wznowiony) aż do podpisania porozumień sierpniowych 31 sierpnia.

1981, 11 listopada - w wyniku plebiscytu wśród pracowników stocznia przyjmuje imię Józefa Piłsudskiego. W uroczystościach nadania imienia dla GSR uczestniczy Marian Jurczyk z Komisji Krajowej NSZZ „Solidarność”

1981, 13 grudnia - wprowadzenie stanu wojennego i rozpoczęcie strajku okupacyjnego, brutalnie przerwanego w godzinach rannych w dniu 16 grudnia interwencją wojska i milicji. W stoczni pojawiły się czołgi i pojazdy opancerzone, nastąpiły liczne aresztowania i internowania. Pojawia się też komunistyczny komisarz wojskowy - namiestnik przestępczej grupy zbrojnej WRON. 28 grudnia strajk w Stoczni Remontowej w Gdańsku na znak protestu przeciw rozbiciu przez ZOMO tablic z imieniem Józefa Piłsudskiego. Strajkujący zostają zatrzymani i przewiezieni do aresztów tymczasowych.

1982 i lata następne. Represje karne wobec działaczy związkowych i uczestników strajku - wyroki pozbawienia wolności od 2 do 7 lat, zwolnienia z pracy, pozbawienie premii i trzynastych pensji.

1986 - zakup doku o nośności 33 000 ton (największego doku pływającego w Polsce)

1988, 23 sierpnia - włączenie się do ogólnopolskiej akcji protestacyjnej i rozpoczęcie strajku okupacyjnego, w czasie którego odbył się wiec z udziałem Lecha Wałęsy.

1989, 12 maja - przywrócenie stoczni imienia J. Piłsudskiego, odebranego po wydarzeniach stanu wojennego.

1989 - reorganizacja stoczni przystosowująca firmę do działań w ramach gospodarki rynkowej; zmiana kierunku sprzedaży: w roku 1990 na rynki zachodnie sprzedawano 8% usług, a w roku 2001 86%

1993 - zakupiono albańską stocznię w Durrës, która po nieudanych próbach restrukturyzacyjnych i lokalnych zamieszkach została sprzedana w 2003 roku.

1997 - powołanie własnego biura konstrukcyjnego zatrudniającego 100 konstruktorów i specjalistów
 
2001 - prywatyzacja stoczni

2006 - przebudowa doku nr 3 zwiększająca jego wymiary (dł.: z 176 m na 189,4 m, szer.: z 34 m na 44 m) i nośność (z 11 000 ton na 15 000 ton)

2006 - przekroczenie miliarda złotych przychodu

2009, marzec - ujawnienie problemów finansowych wynikających z zaangażowania się stoczni w opcje walutowe; ustąpienie prezesa Piotra Soyki (oficjalną przyczyną było przejście na emeryturę) i objęcie tej funcji przez Jarosława Flonta

Największe zadania

Remonty
Poza remontami ok. 200 statków wszelkich typów rocznie, w "Remontowej" SA modernizowano jednostki z branży offshore:
Glomar Arctic IV, Maersk Jutlander, Bredford Dolphin - amerykańskie wieże wiertnicze
Port Reval - norweska platforma pełniąca rolę bazy hotelowej i technicznej
jednostki typu shuttle tanker

Przebudowy
Petersburg ex. Mukran - przebudowa promu kolejowego na prom samochodowo-pasażerski
Queen of Scandinavia, Princess of Scandinavia, Prince of Scandinavia, Admiral of Scandinavia, Dana Anglia - przebudowa promów duńskiego armatora DFDS AS zgodnie z zaostrzonymi wymogami bezpieczeństwa na morzu
Palmira, Paloma - przebudowa promów dla armatora szwajcarskiego
Sarfaq Ittuk, Sarpik Ittuk - przebudowa promów dla armatora grenlandzkiego
Silesia, Pomerania, Mikołaj Kopernik, Rogalin, Jan Śniadecki - modernizacja promów dla armatora polskiego
Nordic Torinita, Nordic Apollo, Wilma Yukon, Betty Knutsen - przebudowy tankowców na statki typu shuttle tanker
Lodbrog, Prerov - przebudowa promów RORO na kablowce (statki do układania kabli na dnie morza)
MF Stena Baltica - modernizacja promu, dobudowa pokładów
Willift Eagle i Willift Falcon - przebudowa tankowców na ciężarowce
Przedłużenia
CT Sun - przedłużenie jednostki o 24 m
Ask, Urd

Budowy
udział w projekcie Hibernia: przebudowa specjalistycznego urządzenia do transportu wieży wiertniczej
budowa katamaranu do przewozu i posadowienia mostu nad cieśniną Sund
Szeksna - statek dla armatora rosyjskiego
MS Horyzont II i MS Nawigator XXI - statki szkoleniowo-badawcze dla Akademii Morskich w Gdyni i Szczecinie
Nautilus - pogłębiarka dla armatora niemieckiego
ISKEN - jednostka pływająca do przeładunku węgla

Grupa Remontowa
Grupa Remontowa stanowi grupę kapitałową skupioną wokół Gdańskiej Stoczni "Remontowa" SA. 
W jej skład wchodzą m.in.: 
Remontowa Shipbuilding - budowa i remonty statków i okrętów
Fabryka Mebli Okrętowych FAMOS Sp. z o.o. '' - www.famos.com.pl
PBUCh SA - budowa i obsługa urządzeń chłodniczych
Polship Trading GmbH - przedstawicielstwo i pośrednictwo handlowe
Hydroster sp. z o.o.'' - projektowanie i budowa urządzeń okrętowych
FUO Rumia sp. z o.o.'' - projektowanie i budowa wymienników ciepła, kotłów, chłodnic powietrza, zbiorników ciśnieniowych
Polam-Rem SA - produkcja sprzętu oświetleniowego
Morska Obsługa Radiowa Statków MORS sp. z o.o.'' - usługi i produkcja w zakresie sprzętu radionawigacyjnego
Transrem sp. z o.o.'' - usługi transportowe
Gaz-Rem sp. z o.o.'' - produkcja gazów technicznych
KMK Gdańsk Shiprepair Yard Ltd - montaż konstrukcji stalowych
TAK-REM sp. z o.o.'' - usługi w zakresie obróbki mechanicznej
Polam-Service (dawniej Ramo-Rem) sp. z o.o.'' - specjalistyczne usługi w zakresie elektrycznym
Energo-Rem sp. z o.o.'' - remonty urządzeń i infrastruktury energetycznej i technicznej
Ship Painters sp. z o.o.'' - usługi konserwacyjno-malarskie
Capital sp. z o.o.'' - wypożyczanie rusztowań i usługi w tym zakresie
Zakłady Techniczne TMX sp. z o.o.'' - naprawa i urządzeń dźwignicowych
Stal-Rem SA - budowa kadłubów statków
Remontowa Marine Services sp. z o.o.'' - usługi z zakresu IT
Okrętownictwo i Żegluga sp. z o.o.'' - usługi wydawnicze (wydawca np. Naszego Morza)









