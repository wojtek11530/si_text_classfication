Mark De Man (ur. 27 kwietnia 1983 w Leuven) - belgijski piłkarz, występujący na pozycji obrońcy lub pomocnika. Obecnie jest zawodnikiem Germinalu Beerschot.

Kariera klubowa
De Man profesjonalną karierę rozpoczynał w RSC Anderlechcie. Debiut w Eerste Klasse zaliczył w 2003 roku. Było to jednak jedyne spotkanie rozegrane przez niego w tamtym sezonie. Rok później ani razu nie wystąpił w lidze. W sezonie 2004/05 częściej pojawiał się na boisku, w barwach Anderlechtu. Zagrał tam jedenaście razy, a także zdobył wicemistrzostwo Belgii. Od początku kolejnego sezonu był podstawowym zawodnikiem składu tej drużyny. Na koniec rozgrywek wywalczył z zespołem mistrzostwo Belgii. Ponownie po to trofeum sięgnął rok później. W 2008 roku, po zajęciu drugiej pozycji w lidze postanowił odejść z klubu.

Został zawodnikiem holenderskiej Rody JC Kerkrade. Zadebiutował tam 30 sierpnia 2008 w zremisowanym 1-1 ligowym pojedynku z Twente Enschede. Nie zdołał jednak przebić się do wyjściowej jedenastki Rody. Rozegrał tam osiem ligowych pojedynków, po czym po pół roku, w styczniu 2009 opuścił drużynę.

Powrócił do Belgii, a konkretnie do Germinalu Beerschot. Pierwszy występ zanotował tam 18 stycznia 2009 w wygranym przez jego zespół 4-1 ligowym meczu z Racingiem Genk. W 2011 roku został wypożyczony do drugoligowego OH Leuven, z którym wywalczył awans do pierwszej ligi. Latem 2011 odszedł do KSK Hasselt.



Kariera reprezentacyjna
De Man jest reprezentantem Belgii. W drużynie narodowej zadebiutował w 2007 roku i dotychczas rozegrał w niej cztery spotkania.

Bibliografia
