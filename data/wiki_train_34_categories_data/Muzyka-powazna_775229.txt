Bartłomiej Nizioł (ur. 1 lutego 1974 w Szczecinie) – polski skrzypek, absolwent Akademii Muzycznej w Poznaniu w klasie skrzypiec Jadwigi Kaliszewskiej.

Biografia
W latach 1997-2003 zastępca 1. koncertmistrza Tonhalle-Orchester w Zurichu, od 1997 koncertmistrz Orkiestry Opery w Zurichu. Jest też pierwszym skrzypkiem powstałego w 2007 Stradivari Quartett, którego wszyscy muzycy grają na instrumentach Antonio Stradivariego. Był jurorem Międzynarodowego Konkursu im. Henryka Wieniawskiego w Poznaniu i wiceprezesem Towarzystwa Muzycznego im. Henryka Wieniawskiego w Poznaniu. Od września 2008 jest profesorem skrzypiec w Hochschule der Künste w Bernie.

Wybrane nagrody i wyróżnienia
I nagroda w Międzynarodowym Konkursie Skrzypcowym im. Henryka Wieniawskiego w Poznaniu (1991)
Grand Prix VI Konkursu Eurowizji dla Młodych Muzyków w Brukseli w Belgii (1992)
I nagroda w Międzynarodowym Konkursie Skrzypcowym im. Marguerite Long i Jacques'a Thibaud w Paryżu (1993)
Fryderyk '97 za płytę z utworami Henryka Wieniawskiego (wraz z pianistą Waldemarem Malickim)

Linki zewnętrzne
