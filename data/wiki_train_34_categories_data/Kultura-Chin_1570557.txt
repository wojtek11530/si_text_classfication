Mgliści Poeci () to chińska grupa poetycka, która zaistniała w czasie odwilży po restrykcjach jakie nastąpiły w czasie rewolucji kulturalnej. Nazwa grupy bierze się z tego, że ich działalność była oficjalnie potępiona jako niewyraźna (mglista), co wynikało z jej ukrytych znaczeń i dwuznaczności. "Tubą" ruchu było czasopismo Jintian (), wychodzące w latach 1978-1980, kiedy to zakazano jego dalszej publikacji.

Do czołówki Mglistych Poetów zalicza się Bei Dao, Gu Cheng, Duo Duo, i Yang Lian, którzy wyemigrowali po wydarzeniach na Placu Tian’anmen w roku 1989. Reszta "mglistych", jak Mang Ke czy Shu Ting pozostali w Chinach. Wydawanie Jintian  wznowiono w Szwecji w 1990 roku. Szybko stało się ono forum emigracyjnych pisarzy chińskich.

Twórczość "mglistych" miała ogromny wpływ na teksty pierwszych chińskich muzyków rockowych takich jak Cui Jian.

Zobacz też
Ouyang Jianghe
Bei Dao

Bibliografia
Barnstone, Tony, ed. (1993). Out of the Howling Storm: The New Chinese Poetry.'' Middletown, Connecticut: Wesleyan University Press.  ISBN 0-8195-1210-9.
Jones, Andrew F. (1992). Like a Knife: Ideology and Genre in Contemporary Chinese Popular Music. Cornell East Asia series, no. 57. Ithaca, New York: East Asia Program, Cornell University. ISBN 0-939657-57-0.

Linki zewnętrzne
