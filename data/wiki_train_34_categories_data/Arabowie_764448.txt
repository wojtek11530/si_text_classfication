Mar Dinkha IV (syr. ܡܪܝ ܕܢܚܐ ܪܒܼܝܼܥܝܐ, ur. 15 września 1935 w Darbandokeh) — duchowny asyryjski, katolikos-patriarcha Kościoła Wschodu od 1976 roku.

Urodził się w rodzinie asyryjskiej w północnym Iraku. W latach 1957-1976 pracował jako duchowny Kościoła Wschodu wśród diaspory asyryjskiej w Iranie. W latach 1962-1976 był metropolitą Iranu i Teheranu. W 1964 roku przyjął reformę kalendarza kościelnego i pozostał wierny katolikosowi-patriarsze Mar Shimunowi XXIII. 

W 1976 roku podczas synodu zorganizowanego przez część duchowieństwa asyryjskiego w anglikańskim opactwie Alton Abbey został wybrany w drodze elekcji na zwierzchnika Asyryjskiego Kościoła Wschodu po śmierci katolikosa-patriarchy Mar Shimuna XXIII. Jego intronizacja odbyła się w kościele anglikańskim św. Barnaby w Ealing. Od czasu objęcia tronu patriarszego pozostaje na emigracji w Stanach Zjednoczonych Ameryki. 

Od 1984 roku prowadzi dialog z rezydującym w Bagdadzie konkurencyjnym patriarchą Mar Addaiem II w kwestii pojednania i zakończenia schizmy w Kościele Wschodu, która trwa od 1968 roku.  





