Paragonimus westermani (Kerbert, 1878) – gatunek pasożytniczej przywry, spotykanej także u człowieka. Choroba wywoływana przez tę przywrę to paragonimoza (ang. paragonimiasis).

Charakterystyka pasożyta i cykl życiowy

Człowiek zaraża się spożywając surowe ryby lub skorupiaki zawierające metacerkarie pasożyta.

Paragonimoza
Objawy:
Przywra pasożytuje w miąższu płuc człowieka, powodując powstawanie torbieli łatwo ulegających zakażeniom bakteryjnym. Podczas migracji larw do płuc występują niecharakterystyczne objawy: gorączka, ból w klatce piersiowej, kaszel, krwioplucie.
Epidemiologia:
Zarażenia pasożytem i pokrewnymi gatunkami (P. philippinensis, P. heterotremus, P. africanus, P. uterobilateralis, P. peruvianus, P. mexicanus) spotyka się w Chinach, Tajwanie, Laosie, Korei, Japonii, Tajlandii, na Filipinach, w Malezji, Indonezji, Indiach i na Cejlonie.
Rozpoznanie:

Rozpoznanie paragonimozy stawiane jest na podstawie stwierdzenia obecności jaj przywry w plwocinie lub kale. Przeciętne jajo przywry ma wymiary 85 na 53&nbsp;µm (zakres 68-118 na 39-67&nbsp;µm). Jaja są żółtobrązowawe, jajowatego lub wydłużonego kształtu, o cienkiej powłoce, często asymetryczne z jednym biegunem spłaszczonym. Na szerszym końcu widoczne bywa wieczko (operculum), przeciwny biegun jaja jest zwężony. Jaja są wydalane nieprzeobrażone.
Leczenie:
W leczeniu infestacji Paragonimus westermani stosuje się prazykwantel (25&nbsp;mg/kg masy ciała p.o.'' 3 x dziennie przez 2 dni) lub triklabendazol (20&nbsp;mg/kg masy ciała p.o.'' w dwóch równych dawkach). Triklabendazol jest niezarejestrowany przez FDA w Stanach Zjednoczonych.



Bibliografia
Linki zewnętrzne
