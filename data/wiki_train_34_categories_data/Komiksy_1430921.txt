 – bohater mangi i anime Fullmetal Alchemist. Bardzo wysoki i umięśniony, pomijając jedyny blond loczek zwisający z czoła jest łysy. Jest Państwowym Alchemikiem o przydomku Silnoręki i stopniu majora. Należy do starej i poważanej rodziny Armstrongów. Posiada wiele różnych umiejętności i talentów, którymi się szczyci, jak np. rysowanie i szpiegowanie. Jest bardzo uczuciowy i często występuje w scenach humorystycznych.

Podczas wojny ishvarskiej załamał się nerwowo i został wycofany z frontu. Uważa wojnę za straszny czas i mimo że jest żołnierzem, jest jej przeciwnikiem. Jest przywiązany do swoich podwładnych: Denny'ego Brosha i Marii Ross. Nie wprowadzony przez Mustanga do planów uwolnienia tej ostatniej, stracił panowanie nad sobą i omal nie użył siły przeciwko Płomiennemu. Tym większym jednak stał się jego przyjacielem, gdy dowiedział się prawdy. Lubi braci Elric i zawsze stara się im pomagać.

Jego alchemia ("sztuka, przekazywana w rodzinie Armstrongów z pokolenia na pokolenie") to połączenie nauki z siłą fizyczną. Zwykle polega na tworzeniu kamiennych głazów i wystrzeliwaniu ich pięścią lub wywoływanie zmian w skalistym otoczeniu za pomocą silnego uderzenia w ziemię. Pomagają w tym Armstrongowi metalowe kastety z wyrytymi Kręgami Transmutacji.






