Irma Kurti - (ur. 20 marca 1966 roku w Tiranie) - poetka i dziennikarka albańska.

W 1988 ukończyła studia filologiczne na Uniwersytecie Tirańskim. Po studiach pracowała jako nauczycielka języka angielskiego, a także jako dziennikarka w pismach Nauczyciel (alb. Mësuesi) i Dziennik informacyjny (Dita informacion). W 1997 uczestniczyła w rocznym kursie języka i kultury greckiej na Uniwersytecie Ateńskim.

Jako poetka zadebiutowała w 1980, zdobywając pierwszą nagrodę w konkursie z okazji 35 rocznicy pisma Pionieri. W 1989 zdobyła drugą nagrodę w konkursie organizowanym przez Radio Tirana, z okazji 45 rocznicy wyzwolenia Albanii. Utwory Kurti znalazły się także w wydanych w USA antologiach "Forever Spoken" i "The best poems and poets of 2007". W 2010 zdobyła trzecią nagrodę w kategorii autorów obcojęzycznych na Międzynarodowym Festiwalu Poezji i Prozy w Neapolu, a w 2011 nagrodę krytyków na Festiwalu Poezji i Prozy w Mediolanie.

Oprócz poezji lirycznej pisze także teksty do piosenek, prezentowanych na prestiżowych festiwalach muzycznych w Albanii. Najbardziej znane spośród jej tekstów jak Urimi yt (Twoje życzenie) czy też Mbrëmja që mban dashurinë time (Wieczór mojej miłości) znalazły się na płycie wydanej w maju 1998 pod tytułem E njejta ëndërr (Ten sen).
   
Obecnie mieszka w Bergamo.

Tomiki poezji
1999: Këtë natë me ty (Ta noc z Tobą)
2002: Shihemi në një tjetër botë (Zobaczymy się w innym świecie)
2003: Qirinjtë janë fikur (Świece się wypaliły)
2005: Bëj sikur fle (Próbując usnąć)
2007: Puthja e fundit (Ostatni pocałunek)
2011: Risvegliare un amore spento (Budząc zapomnianą miłość)
2012: Un autunno senza ritorno (Jesień bez powrotu)
2013: Nën bluzën time (Pod moją bluzką)
2013: Frammenti di note sulle strade deserte

Inne dzieła
2010: Midis dy brigjeve (wersja włoska: Tra le due rive, Między dwoma brzegami, autobiografia)

Linki zewnętrzne
Alma Mile, Irma Kurti me një puthje të fundit, Shekulli 13 IX 2007.
http://letersia.zemrashqiptare.net/article/AutoreI/IrmaKurti/5656








