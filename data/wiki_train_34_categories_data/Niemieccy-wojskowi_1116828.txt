Bogumił Józef Szumski (ur. 9 listopada 1896, zm. 15 sierpnia 1957) – pułkownik kawalerii Wojska Polskiego, najmłodszy brat pisarki Marii Dąbrowskiej.

W młodości uczył się w Kaliszu, a później uczęszczał do gimnazjum im. Ronthalera w Warszawie. Ożenił się z Łucją Sahanek (1903-1986). Walczył w Legionach Polskich. Internowany w Szczypiornie.

W 1920 r., w czasie wojny z bolszewikami dowodził plutonem, a później 1 szwadronem 108 Pułku Ułanów. W okresie międzywojennym był zawodowym oficerem 20 Pułku Ułanów im. Króla Jana III Sobieskiego w Rzeszowie i Centrum Wyszkolenia Kawalerii w Grudziądzu. Zwyciężył w zawodach hippicznych.

W kampanii wrześniowej 1939 r. był zastępcą dowódcy Rezerwowej Brygada Kawalerii „Wołkowysk”.

W kampanii francuskiej 1940 r. dowodził Batalionem imienia 24 Pułku Ułanów, lecz w walce udziału nie wziął i w czerwcu ewakuował się do Wielkiej Brytanii. Tam, w okresie od listopada 1942 r. do listopada 1943 r. dowodził 24 Pułkiem Ułanów.

Po zakończeniu II wojny światowej powrócił do Polski. Przyjęty do Wojska Polskiego, 16 lutego 1946 r. objął dowództwo 3 Pułku Ułanów i sprawował je do 14 września tego roku. Po śmierci został pochowany w grobie rodzinnym na Cmentarzu Powązkowskim.

Awanse
podchorąży - 
podporucznik - 
porucznik - zweryfikowany ze starszeństwem z 1 września 1920 r.
rotmistrz - 2 kwietnia 1929 r. ze starszeństwem 1 stycznia 1929 r. i 23 lokatą w korpusie oficerów zawodowych kawalerii
major - 
podpułkownik - 
pułkownik - 

Ordery i odznaczenia
Krzyż Srebrny Orderu Wojennego Virtuti Militari
Krzyż Niepodległości
Krzyż Walecznych
Srebrny Krzyż Zasługi

Bibliografia
Rocznik Oficerski 1924'', Ministerstwo Spraw Wojskowych, Oddział V Sztabu Generalnego Wojska Polskiego, Warszawa 1924, s. 575, 609
Rocznik Oficerski 1928'', Ministerstwo Spraw Wojskowych, Warszawa 1928, s. 309, 356
Rocznik Oficerski 1932'', Biuro Personalne Ministerstwa Spraw Wojskowych, Warszawa 1932, s. 153, 812
Tadeusz Suchorowski, Zarys historii wojennej 20-go Pułku Ułanów imienia Króla Jana III Sobieskiego, Warszawa 1929
Tadeusz Wysocki, ''1 Polska Dywizja Pancerna 1939-1947. Geneza i dzieje, Warszawa 1994, ISBN 83-11-08219-7, s. 75, 273
Stanisław Komornicki, Krótki informator historyczny o Wojsku Polskim w latach II wojny światowej, tom 3, Regularne Jednostki Ludowego Wojska Polskiego. Formowanie, działania bojowe, organizacja, uzbrojenie, metryki jednostek kawalerii, wojsk pancernych i zmotoryzowanych, Wydawnictwo Ministerstwa Obrony Narodowej, Warszawa 1987, ISBN 83-11-07419-4, s. 38

















