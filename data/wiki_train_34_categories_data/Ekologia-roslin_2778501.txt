Rośliny zasadolubne, bazyfile, rośliny bazyfilne – rośliny, które optymalne warunki do swojego rozwoju znajdują na podłożu zasadowym, którego pH > 7 (pH 7,0-8,5). Wymagania w stosunku do odczynu gleby są różne dla różnych gatunków. Czasem różnice te występują nawet wśród gatunków tego samego rodzaju, jak np. Rhododendron, gdzie Rh. ferrugineum mam optymalny odczyn przy pH 5,5 (roślina kwasolubna), natomiast Rh. hirsutum przy pH 7,3 (roślina zasadolubna). Przykładem zbiorowiska roślinnego wymagającego zasadowego odczynu gleby są fitocenozy zespołu marzycy czarniawej Schoenetum nigricantis (pH 7,0-7,6), występujące na torfowiskach nakredowych. 



Przykłady gatunków roślin występujących głównie na glebie zasadowej do obojętnej:
ostróżeczka polna (Consolida regalis)
miłek letni (Adonis aestivalis L.'') 
groszek bulwiasty (Lathyrus tuberosus L.'')
groszek wiosenny (Lathyrus vernus (L.) Bernh.'')
żankiel zwyczajny (Sanicula europaea L.'')
kopytnik pospolity (Asarum europaeum L.'')
szczyr trwały (Mercurialis perennis)
jaskier kosmaty (Ranunculus lanuginosus)
zawilec żółty (Anemone ranunculoides L.'')
kokorycz pusta (Corydalis cava)
czosnek niedźwiedzi (Allium ursinum L.'')
orlik pospolity (Aquilegia vulgaris L.)''
miechera spłaszczona (Neckera complanata)

Zobacz też
acydofil
roślina wapieniolubna
acydofob






