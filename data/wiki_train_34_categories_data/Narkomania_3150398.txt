Trifluperidol – organiczny związek chemiczny, pochodna butyrofenonu, stosowany jako lek przeciwpsychotyczny. Został opracowany przez Janssen Pharmaceutica w 1959 roku. Ma silniejsze działanie przeciwpsychotyczne od haloperydolu, ale wywiera więcej działań niepożądanych, w tym późnych dyskinez. Stosowany był w zakresie dawek 0,25 do 15 mg na dobę. W latach 60. i 70. przeprowadzono kilka badań nad skutecznością trifluperidolu w leczeniu objawów schizofrenii, ale z powodu niewielkiej sprzedaży produkcja leku została wstrzymana. Chlorowodorek trifluperidolu jest syntetyzowany do celów badawczych przez firmę Sigma-Aldrich.













