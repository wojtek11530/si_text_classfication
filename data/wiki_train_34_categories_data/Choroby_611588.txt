Wada wzroku (łac. vitium visus) – niezdolność oka do tworzenia prawidłowo zogniskowanego obrazu na plamce żółtej lub centralnej części siatkówki.

Prawidłowe ogniskowanie obrazu nosi nazwę emetropii. Każda wada, która doprowadza do nieprawidłowego ogniskowania obrazu nosi nazwę ametropii. W przypadku ogniskowania obrazu za siatkówką powstaje stan zwany nadwzrocznością (zwaną także dalekowzrocznością).

W przypadku powstawania ogniskowanego obrazu przed siatkówką dochodzi do krótkowzroczności.

W przypadku zmian spowodowanych wiekiem, doprowadzających do stwardnienia soczewki, dochodzi do wady nazywanej starczowzrocznością, polegającej na upośledzeniu ogniskowania obrazu w przypadku patrzenia na przedmioty blisko położone przed gałką oczną.
Astygmatyzm jest wadą wynikająca z występowania nieprawidłowego ogniskowania obrazu wskutek zmian krzywizn rogówki.

W języku potocznym wadą wzroku określa się także szereg zaburzeń, takich jak: tritanopia, deuteranopia, protanopia, monochromatyzm, daltonizm, które w istocie są zaburzeniami widzenia barwnego, a nie wadą wzroku, gdyż ogniskowanie w tych wypadkach jest prawidłowe.

Objawy chorobowe
Rozpoznanie u osoby dorosłej nie nastręcza zwykle trudności (chory sam zauważa kłopoty w ostrości widzenia). Istnieją jednak osoby nie zwracające uwagi na zaburzenia widzenia i w tych wypadkach najczęstszym objawem są przewlekłe bóle głowy.
Objawy u dzieci
tarcie oczu
pogorszenie sprawności fizycznej
pogorszenie wyników w nauce
zakrywanie jednego oka podczas czytania
zez
siedzenie blisko przed obserwowanym przedmiotem (ekran telewizora, monitor komputera)

Leczenie
korekcja nieprawidłowego ogniskowania
okulary korekcyjne
soczewka kontaktowa miękka lub twarda
leczenie chirurgiczne
keratotomia promienista (radialna)

Leczenie w fazie badań
keratoplastyka warstwowa - mikrochirurgiczne usunięcie powierzchownej warstwy rogówki, celem jej spłaszczenia i tym samym poprawy ogniskowania obrazu
wszczepianie cienkich soczewek kontaktowych na stałe między tęczówkę i soczewkę

Zobacz też
Oko
Choroby oczu




