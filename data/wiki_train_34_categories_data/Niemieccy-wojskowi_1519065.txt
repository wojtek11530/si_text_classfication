Stanisław Eizerman - (ur. 16 sierpnia 1883, zm. ?) – major kawalerii Wojska Polskiego.

Kapral 1 plutonu ''2'' szwadronu ułanów II Brygady Legionów Polskich. Brał udział w szarży pod Rokitną, w bocznym patrolu. Po odzyskaniu niepodległości służył w Wojsku Polskim. 3 maja 1922 zweryfikowany został w stopniu rotmistrza ze starszeństwa z 1 czerwca 1919, w korpusie oficerów jazdy. Służył w 5 Pułku Ułanów Zasławskich w Ostrołęce. 18 lutego 1928 awansował na majora ze starszeństwem z 1 stycznia 1928 i 20 lokatą w korpusie oficerów kawalerii. Służył wówczas w 8 Pułku Ułanów Księcia Józefa Poniatowskiego w Krakowie na stanowisku kwatermistrza. W roku 1930 przeniesiony został w stan spoczynku. 

Odznaczony Krzyżem Srebrnym Orderu Wojennego Virtuti Militari  Nr. 5461  oraz Krzyżem Walecznych. 

Bibliografia
Stanisław Rostworowski Nie Tylko Pierwsza Brygada (1914-1918) Z Legionami na bój P.W. EGROSS - Oficyna Wydawnicza, Warszawa 1993, ISBN 83-85253-05-X









