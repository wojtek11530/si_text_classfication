John Herbert Varley (ur. 9 sierpnia 1947 w Austin) – amerykański pisarz s-f, zdobywca nagród Hugo, Nebula, Locusa, Seiun, Prometheus, Jupitera, Prix Apollo, Endeavour i wielu innych.

Biografia
Dorastał w Fort Worth w Teksasie, w 1957 przeniósł się do Port Arthur, gdzie ukończył Nederland High School. Uczęszczał na Stanowy Uniwersytet Michigan, początkowo jako student fizyki, później anglistyki. Opuścił szkołę przed swoimi 20. urodzinami i wyjechał do San Francisco akurat w czas "lata miłości" 1967 roku. Tam pracował jako niewykwalifikowany robotnik, korzystając z pomocy misji św. Antoniego. Tam też doszedł do wniosku, że lepiej utrzymywać się z pisarstwa. Przypadkowo wziął udział w festiwalu w Woodstock w 1969, gdy samochód zepsuł mu się pół mili od miejsca koncertów. Mieszkał w Portland, Nowym Jorku, Berkeley i Los Angeles.

Twórczość
Napisał kilka powieści (pierwsza, Gas Giant, jak sam przyznaje, była "dość kiepska") i znaczną liczbę opowiadań. Spora część z nich opowiada historię przyszłości. The Eight Worlds gdzie na 100 lub 200 lat wstecz zanim tajemnicza i potężna rasa obcych prawie całkowicie zmiotła ludzkość z powierzchni Ziemi (uważali, że wieloryby i delfiny są nadrzędna ziemską formą życia a ludzie tylko plagą robactwa), ale ludzie zaludnili praktycznie każdy pozostały zakątek systemu słonecznego, często dzięki dzikim modyfikacjom biologicznym, często "podejrzanym" u obcych. Szczegółowe spekulacje Varleya na temat możliwych osiągnięć człowieka w naukach biologicznych były czymś odkrywczym w roku 1970, kiedy opublikowano jego zbiór opowiadań The Persistence of Vision. Opowiadanie tytułowe zdobyło Hugo i Nebulę, a opowiadanie Overdrawn at the Memory Bank (sfilmowane) podobno zainspirowało częściowo twórców filmu Pamięć absolutna (choć główną inspiracją było opowiadanie Philipa K. Dicka Przypomnimy to panu hurtowo). Również dwa inne opowiadania (Options i Blue Champagne) zostały sfilmowane jako odcinki serialu telewizyjnego Welcome to Paradox.

Varley spędził kilka lat w Hollywood, ale jedynym rezultatem był film Millennium. Tego doświadczenia autor nie wspomina dobrze, narzekając na ciężką współpracę z 4 różnymi reżyserami i koniecznością wielokrotnego zmieniania scenariusza.

Varley jest często porównywany do Roberta Heinleina przez podobny opisowy styl i tematy wolnej miłości i wolnych społeczeństw. Dwie jego opowieści, Steel Beach i The Golden Globe wykorzystują Heinleinowskie pomysły dotyczące społeczności. The Golden Globe opisuje społeczeństwo wyrosłe z kolonii więziennej na Plutonie i kolejne ewoluujące na jego księżycu Charonie (sytuacja podobna jak w powieści Luna to surowa pani Heinleina).

U Varleya warte odnotowania jest również znaczenie postaci kobiecych, dość nietypowe w science fiction, zwłaszcza wśród męskich autorów hard s-f. Widać to nie tylko w Eight Worlds, gdzie zmiany płci są czymś normalnym, ale i w innych powieściach. Motyw zmiany płci to przykład umieszczania tematów związanych z seksualnością w powieściach Varleya, bez dominowania ich przez tę seksualność.

Bibliografia
Powieści
The Ophiuchi Hotline (1977) (Gorąca linia z Wężownika, Prószyński i S-ka 1996)
trylogia Gaea:
Titan (1979) (Tytan, Rebis 1992)
Wizard (1980) (Czarodziejka, Rebis 1993)
Demon (1984) (Demon, Rebis 1993)
Millennium (1983) (Złoty wiek, Prószyński i S-ka 1997)
Steel Beach (1992)
The Golden Globe (1998) (Prometheus Award 1999)
Red Thunder (2003) (Endeavour Award 2004)
Mammoth (2005)
Red Lightning (2006)

Zbiory opowiadań
The Persistence of Vision (1978 Uporczywość widzenia)
The Barbie Murders (1980) (wydane później jako Picnic on Nearside, 1984)
Blue Champagne (1986)
The John Varley Reader: Thirty Years of Short Fiction (2004)

Inne
Millennium - scenariusz (1989) bazowany na opowiadaniu "Air Raid" (podobnie jak i powieść Millennium)

Nagrody
Nagroda Hugo:
1979 - opowiadanie Uporczywość widzenia (The Persistence of Vision, Nowa Fantastyka 5/1995)
1982 - miniatura Pchacz (The Pusher, Rakietowe szlaki) 
1985 - opowiadanie NACIŚNIJ ENTER■'' (Press Enter■'', w Don Wollheim proponuje 1985'', Wydawnictwo "Alfa" 1985)
12 nominacji

Nagroda Nebula:
1979 - opowiadanie Uporczywość widzenia
1985 - opowiadanie NACIŚNIJ ENTER■''
6 nominacji

Nagroda Locusa:
1976 - Nagroda Specjalna - 4 nowele w Top 10 (Bagatelle, Gotta Sing, Gotta Dance, Overdrawn at the Memory Bank, The Phantom of Kansas)
1979 - opowiadanie Uporczywość widzenia
1979 - nowela The Barbie Murders
1979 - zbiór pojedynczego autora Uporczywość widzenia
1980 - powieść Titan
1981 - zbiór pojedynczego autora The Barbie Murders
1982 - opowiadanie Blue Champagne
1982 - miniatura Pchacz
1985 - opowiadanie NACIŚNIJ ENTER■''
1987 - zbiór opowiadań Blue Champagne

Linki zewnętrzne
