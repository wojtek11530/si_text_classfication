Matka (ros. Мать; Mat) – radziecki film niemy z 1926 roku. Film jest adaptacją powieści Maksyma Gorkiego przedstawiająca matkę przyłączającą się do ruchu rewolucyjnego, by w następstwie zajść ulicznych, podczas demonstracji zginąć wraz z synem.

Treść
Akcja filmu toczy się w carskiej Rosji na początku XX wieku. Paweł Własow ma ojca alkoholika, który przepija majątek rodziny i dręczy jego oraz matkę. Pewnego dnia Paweł staje w obronie matki i zostaje pobity. Jakiś czas później ojciec zostaje w zamian za alkohol łamistrajkiem, tymczasem syn rozpoczyna działalność w konspiracji rewolucyjnej i ukrywa w domu broń rewolucjonistów. W czasie zamieszek ojciec Pawła ponosi śmierć. Policja wkracza do jego domu i aresztuje Pawła. Matka błaga żandarmów by wypuścili jej syna. Oficer obiecuje, że tak zrobi jeśli odda broń, którą ukrywa. Matka wskazuje wówczas miejsce ukrycia broni, ale żandarmi łamią obietnicę. Paweł wyrokiem sądu zostaje zesłany na katorgę. Mimo początkowej urazy, przebacza jednak matce zdradę sekretu. Wkróce matka sama przyłacza się do rewolucjonistów...

Główne role
Wiera Baranowska - Pelageja Nilowna Własowa, matka  
Nikołaj Batałow - Paweł Własow
Aleksandr Czystiakow - Stary Własow  
Iwan Kowal-Samborski - Działacz strajkowy  
Aleksandr Gromow - Rewolucjonista  
Aleksandr Sawicki - Reakcyjny sprzedawca  
Anna Ziemcowa - Rewolucjonistka  
Wsiewołod Pudowkin  - Oficer policji

Linki zewnętrzne
