HMS Venerable (R63)''' – brytyjski lotniskowiec lekki typu Colossus, który wszedł do służby w Royal Navy w styczniu 1945. W 1948 sprzedany do Holandii, gdzie od maja 1949 służył jako HNLMS „Karel Doorman”. W 1969 trafił do Argentyny, gdzie służył jako ARA „Veinticinco de Mayo”.

Historia
Budowę 8 z serii lotniskowców typu Colossus rozpoczęto w stoczni Cammell Laird 3 grudnia 1942. Wodowanie miało miejsce 30 grudnia 1943, wejście do służby w Royal Navy 15 stycznia 1945. Po wejściu do służby okręt skierowano na Daleki Wschód, jednak nie zdążył wziąć udziału w walkach. Po wojnie uczestniczył w repatriacji jeńców wojennych do Australii i Kanady.

W 1948 okręt został sprzedany Holandii, gdzie wszedł do służby 28 maja jako HRMS „Karel Doorman”. W 1962 podczas sporu o zachodnią część Nowej Gwinei lotnictwo Indonezji chciało zatopić lotniskowiec, jednak plan anulowano po podpisaniu zawieszenia broni.

W 1969 po pożarze w siłowni okręt sprzedano Argentynie, gdzie otrzymał imię ARA „Veinticinco de Mayo” („''25 maja” na cześć Rewolucji Majowej). W grudniu 1978 okręt wziął udział w demonstracji siły związanej z konfliktem granicznym pomiędzy Chile a Argentyną. W 1982 okręt przez pierwsze tygodnie uczestniczył w wojnie o Falklandy-Malwiny. 1 maja był bliski wysłania swoich pokładowych samolotów A-4 Skyhawk przeciwko Brytyjczykom, co byłoby pierwszym starciem lotniskowców od czasów II wojny światowej, jednak z powodu złej pogody do ataku nie doszło. Ostatecznie skutkiem zatopienia krążownika ARA "General Belgrano"  (C-4) przez brytyjski okręt podwodny HMS "Conqueror" (S48), z obawy o utratę okrętu, większą cześć wojny spędził w porcie. W 1983 „Veinticinco de Mayo” został przystosowany do przenoszenia na swoim pokładzie samolotów Dassault Super Étendard. Okręt w tym czasie borykał się z awariami siłowni, przez co znaczną część służby spędzał w porcie. Rząd Argentyny nie był w stanie przeznaczyć środków na remont i modernizację okrętu, i w 1997 podjął decyzję o jego wycofaniu ze służby. W 1999 jednostkę sprzedano indyjskiej stoczni złomowej.

Linki zewnętrzne

