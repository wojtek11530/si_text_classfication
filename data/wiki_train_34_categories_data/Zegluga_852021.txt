ORP "Odważny"''' – polski kuter torpedowy projektu 664 (Bitny, według nomenklatury NATO typ Wisla). Był drugim okrętem polskiej Marynarki Wojennej noszącym tę nazwę. Posiadał znak taktyczny KTD 458'' oraz związany z nim numer burtowy ''458''.

Historia
Jego budowę, pod numerem stoczniowym 664/7, rozpoczęto w Stoczni Północnej w Gdańsku 7 kwietnia 1972 roku. 21 lutego 1973 roku odbyło się wodowanie kadłuba, 14 sierpnia tego roku ukończoną jednostkę przekazano Marynarce Wojennej, natomiast 15 września miało miejsce uroczyste pierwsze podniesienie bandery wojennej. "Odważny" wszedł w skład 2 dywizjonu Kutrów Rakietowo-Torpedowych 3 Flotylli Okrętów w Gdyni. Został skreślony ze spisu floty 31 stycznia 1986 roku.

Po wycofaniu jednostkę przekazano do Muzeum Regionalnego im. gen. broni Zygmunta Berlinga w Skarżysku-Kamiennej, które w 1990 roku przemianowano na Muzeum im. Orła Białego. Okręt przyholowano do Sandomierza, skąd został przewieziony do Skarżyska, gdzie stanowi obecnie największy eksponat na ekspozycji plenerowej.

Dane taktyczno-techniczne
wyporność standardowa – 94 t
długość – 24,76 m
szerokość – 7,79 m
zanurzenie – 1,61 m
prędkość maksymalna – 43 w
zasięg – 410 Mm
liczba osób załogi – 20 osób

Uzbrojenie
4 wyrzutnie torpedowe OTAM-53-206 kal. 533 mm
podwójnie sprzężona armata uniwersalna AK-230 kal. 30 mm (po wycofaniu jednostki ze służby została zastąpiona przez armatę 2M-3M kal. 25 mm)
opcjonalnie, zamiast dwóch rufowych wyrzutni torpedowych, tory dla min: dwóch AMD-1000 lub czterech AMD-500 lub dwudziestu JaM

Galeria

Plik:Orp odwazny 5.jpg|ORP "Odważny"
Plik:Dzialko okretowe.JPG|Armata 2M-3M
Plik:Wyrzutnia torped 2.JPG|Wyrzutnia torped


Linki zewnętrzne
