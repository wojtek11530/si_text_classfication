RWD-25''' – projekt polskiego samolotu myśliwskiego konstrukcji RWD.



Historia
Samolot RWD-25 był projektowany jako konkurencja dla PZL-45 i PWS-42. Wszystkie trzy wymienione były to tzw. "lekkie samoloty myśliwskie". Miały one chronić obiekty przemysłowe oraz miasta znajdujące się wewnątrz Polski. RWD podobnie jak PZL i PWS dostały zlecenie na projekty tych samolotów od Dowództwa Lotnictwa po tym, gdy zostały zapewnione dostawy silnika Gnome Rhone 14 M. O ile w konstrukcji PZL-45 postawiono przede wszystkim na zwrotność, a w PWS-42 na prędkość, to RWD-25 miało połączyć w sobie samolot myśliwski i pościgowy, czyli być zwrotnym i stosunkowo szybkim. Do zespołu konstruktorskiego RWD-25 należeli: inż. Jerzy Drzewiecki, inż. Jan Idzikowski, inż. Henryk Millicer i inż. Tadeusz Chyliński. Prace nad tym samolotem były najmniej zaawansowane.

Konstrukcja
Jednosilnikowy, jednoosobowy dolnopłat myśliwski o podwoziu stałym (w wariancie seryjnym przewidywano zastosowanie podwozia chowanego typu Avia). Płatowiec miał konstrukcje właściwą dla technologii DWL, a więc mieszaną, z kadłubem spawanym z rur stalowych. Kadłub w części przedniej był pokryty blachą, natomiast w części środkowej sklejką, a tylnej płótnem na drewnianych listwach. Silnik - Gnome Rhone 14 M05 Mars o mocy 660/730 KM osłonięty pierścieniem NACA.Śmigło trójpłatowe o dwuskoku.

Linki zewnętrzne
http://rwd-dwl.net/samoloty/rwd_25/index.htm





