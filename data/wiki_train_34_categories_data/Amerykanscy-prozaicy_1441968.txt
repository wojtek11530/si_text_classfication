Samuel Ray Delany, Jr.''' (ur. 1 kwietnia 1942 r. w Nowym Jorku) - amerykański pisarz science fiction i krytyk literacki. Laureat nagród Nebula i Hugo. 

Samuel Delany dorastał w Harlemie w dobrze sytuowanej rodzinie afroamerykańskiej. Jego matka była bibliotekarką, a ojciec przedsiębiorcą pogrzebowym. Uczęszczał do Bronx High School of Science. Mimo iż publicznie przyznaje się do bycia gejem, przez 19 lat był żonaty z poetką Marilyn Hacker i ma córkę Ivę Hacker-Delany. 

Od 1988 r. Delany zajmował stanowisko profesora literatury na kilku uniwersytetach, m.in. University of Massachusetts at Amherst, University at Buffalo, a ostatnio na Temple University w Filadelfii. Jest autorem książek z dziedziny literaturoznawstwa.

Debiutował jako pisarz w wieku 20 lat, powieścią The Jewels of Aptor. Uważany jest za czołowego twórcę Nowej Fali SF. Jego utwory charakteryzują się złożonością i wyrafinowaniem. 

Oprócz powieści uznanie zdobyły także krótkie formy, np. opowiadania Aye, and Gomorrah (Opaść na Gomorę, Nebula 1967) i Time Considered as a Helix of Semi-precious Stones (Czas rozpatrywany jako helisa z kamieni półszlachetnych, Nebula 1969, Hugo 1970). 

Jest dyslektykiem.

Wybrana bibliografia
Gwiazda Imperium (Empire Star 1966)
Babel-17'' (1966, Nebula)
Punkt Einsteina (The Einstein Intersection 1967, Nebula)
Nova, 1968
Dhalgren (1975)
The Motion of Light in Water (1988, Hugo dla książki niefantastycznej)

Return to Nevèrÿon
Tales of Nevèrÿon (opowiadania) (1979)
Neveryóna (1983)
Flight from Nevèrÿon (1985)
Return to Nevèrÿon (1987)








