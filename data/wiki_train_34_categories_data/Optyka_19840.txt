
Światło – pojęcie to ma inne znaczenie potoczne i w nauce.

Potocznie nazywa się tak widzialną część promieniowania elektromagnetycznego, czyli promieniowanie widzialne odbierane przez siatkówkę oka ludzkiego np. w określeniu światłocień. Precyzyjne ustalenie zakresu długości fal elektromagnetycznych nie jest tutaj możliwe, gdyż wzrok każdego człowieka charakteryzuje się nieco inną wrażliwością, stąd za wartości graniczne przyjmuje się maksymalnie 380-780&nbsp;nm, choć często podaje się mniejsze zakresy (szczególnie od strony fal najdłuższych) aż do zakresu 400-700&nbsp;nm.

(używa się pojęcia promieniowanie optyczne), gdyż nie tylko promieniowanie widzialne, ale i sąsiednie zakresy, czyli ultrafiolet i podczerwień można obserwować i mierzyć korzystając z podobnego zestawu przyrządów, a wyniki tych badań można opracowywać korzystając z tych samych praw fizyki.

Przykłady wskazujące, że światłem należy nazywać szerszy zakres promieniowania, niż tylko promieniowanie widzialne:

wiele substancji barwiących płowieje nie tylko od kontaktu ze światłem widzialnym, ale i bliskim ultrafioletem pochodzącym ze Słońca;
rozszczepiając, za pomocą pryzmatu, światło emitowane przez rozgrzane ciała, można zaobserwować wzrost temperatury przesuwając termometr wzdłuż uzyskanych barw widmowych, wzrost ten jest mierzalny także dalej, w niewidocznej części widma, która jest również załamywana przez ten pryzmat;
wiele zwierząt ma zakresy widzenia światła wykraczające poza zakres widzenia ludzkiego oka.



W naukach ścisłych używa się określenia promieniowanie optyczne, tj. promieniowania podlegającego prawom optyki geometrycznej oraz falowej. Przyjmuje się, że promieniowanie optyczne obejmuje zakres fal elektromagnetycznych o długości od 10&nbsp;nm do 1&nbsp;mm, podzielony na trzy zakresy – podczerwień, światło widzialne oraz ultrafiolet.

Nauka zajmująca się badaniem światła to optyka. Współczesna optyka, zgodnie z dualizmem korpuskularno-falowym, postrzega światło jednocześnie jako falę elektromagnetyczną oraz jako strumień cząstek nazywanych fotonami.

Światło porusza się w próżni zawsze z taką samą prędkością zwaną prędkością światła. Jej wartość oznaczana jako c jest jedną z podstawowych stałych fizycznych i wynosi 299&nbsp;792&nbsp;458&nbsp;m/s. Prędkość światła w innych ośrodkach jest mniejsza i zależy od współczynnika załamania danego ośrodka.

Ważne zjawiska fizyczne dotyczące światła
dyfrakcja
fluorescencja
fosforescencja
interferencja
luminescencja
odbicie
polaryzacja fali
prostoliniowość rozchodzenia się fal
rozpraszanie światła
rozszczepienie
sonoluminescencja
widzenie stereoskopowe
załamanie
zjawisko fotoelektryczne wewnętrzne i zewnętrzne (fotoemisja)

Zjawiska i obiekty wytwarzające światło
rozgrzane ciała – widmo ciała doskonale czarnego
ruch z przyspieszeniem (zwiększanie prędkości, zmniejszanie prędkości lub zmiana kierunku ruchu) cząstek posiadających ładunek elektryczny pod wpływem zderzenia, działania silnego pola magnetycznego lub elektrycznego, np. promieniowanie synchrotronowe w synchrotronie
cząstki poruszające się w substancji z prędkością nadświetlną (większą niż prędkość światła w tej substancji) wytwarzają promieniowanie Czerenkowa
elektrony zmieniające poziom energetyczny w atomie – linie widmowe

Źródła światła

termiczne – świecące w wyniku rozgrzania ciała:
gwiazda
lampa halogenowa zwana halogenem
lampa łukowa
płomień
żarówka
promieniowanie synchrotronowe:
synchrotron
emisja z elektronów w atomie lub ciele stałym:
dioda elektroluminescencyjna
lampa fluorescencyjna
lampa kwarcowa
lampa rtęciowa
laser
maser

Detektory światła
Większość detektorów opiera się na zjawisku fotoelektrycznym lub efekcie cieplnym:
fotodioda
fotokomórka
fotopowielacz
fototranzystor
matryca CCD
luksomierz
Bolometr

Inne przyrządy optyczne
aparat fotograficzny
filtr (optyka)
interferometr
kamera
kineskop
kostka światłodzieląca
luneta
lupa
mikroskop optyczny
monochromator
noktowizor
obiektyw
oko
okular
okulary wirtualnej rzeczywistości
okulary korekcyjne
projektor
pryzmat
przesłona
siatka dyfrakcyjna
soczewka
spektroskop
szczelina dyfrakcyjna
światłowód
teleskop optyczny
zwierciadło optyczne (lustro)

Pomiary światła
światłość (jednostka SI: kandela)

Niektóre rodzaje światła
światło białe
światło monochromatyczne
światło spójne

Ciekawostki
Według przekonań fizyków przełomu XVIII i XIX wieku, podobnie jak ciepło, światło miało być fluidem. W 1789 Lavoisier umieścił je w tablicy pierwiastków. Jędrzej Śniadecki przetłumaczył to pojęcie jako świetlik.

Zobacz też


barwa
ogniwo fotowoltaiczne
fotochemia
scyntylator
stroboskop
światło widzialne
światło w religii i kulturze
materiał światłoczuły









