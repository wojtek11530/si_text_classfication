Toyota Probox –  samochód użytkowy produkowany pod japońską marką Toyota od lipca 2002 roku. Bliźniaczym pojazdem produkowanym przez Toyotę jest model Succeed, Probox jest nieco mniejszy. Dostępna była wersja użytkowa (van) jak i osobowa (kombi). Samochód miał zastąpić w gamie Toyoty modele Corolla van i Sprinter van. Nazwa pochodzi od kombinacji angielskich słów professional i box.

W wersji van ładowność wynosiła 400&nbsp;kg plus dwóch pasażerów, długość przestrzeni ładunkowej wynosiła 1310&nbsp;mm. Do napędu używano trzech silników R4: benzynowych ''2NZ-FE (1.3, 87&nbsp;KM) i ''1NZ-FE (1.5 109&nbsp;KM, od kwietnia 2003 także w wersji przystosowanej do pracy na CNG) oraz wysokoprężnego ''1ND-TV (1.4 72&nbsp;KM) wyposażonego w układ common rail (sprzedawany do września 2007, tylko w wersji van).

Moc przenoszona była na oś przednią poprzez 4-biegowy automat bądź 5-biegową skrzynię manualną. Silnik 1.5 dostępny był także z permanentnym napędem AWD V-flex.














