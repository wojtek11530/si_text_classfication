Niedobór – ujawniona w toku inwentaryzacji ujemna różnica pomiędzy stanem rzeczywistym składników majątku jednostki gospodarczej, a ich stanem ewidencyjnym (wykazanym w księgach rachunkowych). 

Podział niedoborów ze względu na przyczyny
niedobory zawinione - stanowią należność lub roszczenie po ustaleniu osoby odpowiedzialnej za ich powstanie, np. pracownika.
niedobory spowodowane wypadkami losowymi - powstają w wyniku zdarzeń nadzwyczajnych, nieprzewidzianych przez osoby odpowiedzialne za stan majątku np. kradzieży, pożaru.
niedobory w granicach norm - wynikają ze specyficznej i nieuniknionej skłonności danego składnika majątku do powstawania w nim ubytków naturalnych z powodu jego właściwości (np. psucie się towarów spożywczych)  lub czynności, jakie się z nim wykonuje (np. ubytki powstałe w wyniku rozsypywania mąki przy pakowaniu). Nie mogą przekraczać pewnych ustalonych limitów.
niedobory niezawinione przekraczające normy - przewyższają limity określone na ubytki naturalne, jednak nie stwierdzono, że odpowiedzialnością za ich powstanie należy obarczyć konkretną osobę.
niedobory pozorne - różnice wynikające z błędów popełnionych w toku ewidencji składników majątku, np. niezaksięgowaniu rozchodów materiałów.

Zobacz też
Magazyn (logistyka)
Koszty rodzajowe
Straty nadzwyczajne

Bibliografia == 
