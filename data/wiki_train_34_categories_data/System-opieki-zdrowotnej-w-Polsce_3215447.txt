'''4 Wojskowy Szpital Kliniczny (4 WSK) – szpital Wojska Polskiego.

Historia szpitala
Szpital został sformowany w kwietniu 1944 r. w m. Białopole k. Sum jako '''6. Szpital Lekko Rannych /na 1000 łóżek/. Szpital podporządkowany był 1. Armii Wojska Polskiego. Podczas działań wojennych szpital dyslokowano kolejno w miejscowosciach: Kiwerce (na Ukrainie), Garwolin, Otwock, Tworki, Łowicz, Giżyce, Włocławek, Bydgoszcz, Złotów, Regenwalde (Resko) i Witnica. W chwili zakończenia II wojny światowej znajdował się on w m. Biesenthal pod Berlinem.

Po zakończeniu działań wojennych szpital został przegrupowany do m. Rokitnica k. Zabrza i włączony w skład Okręgu Wojskowego Śląsk. We wrześniu 1945 r. szpital przeformowano na Szpital Okręgowy z Polikliniką Nr 7''' /na 400 łóżek/.  W kwietniu 1946 r. szpital został przeniesiony do Wrocławia i rozmieszczony w obiektach przy ul. Traugutta 112.

W październiku 1946 r. Szpital Okręgowy z Polikliniką Nr 7 zostaje przemianowany na Okręgowy Szpital z Polikliniką Nr 4''' /na 400 Łóżek/. W październiku 1950 r. szpital rozlokowano przy ul. Czerskiej 5 (obecnie ul. Weigla 5). W czerwcu 1951 r. zmieniono nazwę szpitala na '''4 Okręgowy Szpital z Przychodnią. W lutym 1953 r. szpital przeformowano na nowy etat i przemianowano na '''4 Wojskowy Szpital Okręgowy.

We wrześniu 1977 r. 4 Wojskowy Szpital Okręgowy z Przychodnią, przeformowano na '''4 Wojskowy Okręgowy Szpital Kliniczny z Polikliniką na 710 łóżek.

Z dniem 01.01.1999 r. utworzono '''4 Wojskowy Szpital Kliniczny z Polikliniką Samodzielny Publiczny Zakład Opieki Zdrowotnej we Wrocławiu.

Struktura szpitala
W 2014 r. w strukturze szpitala znajdowało się:
Komenda 4 WSKzP
11 klinik 
5 samodzielnych zakładów
szpitalny oddział ratunkowy
ośrodek chorób serca,
przychodnie specjalistyczne 
przychodnia stomatologiczna.

Bibliografia
Kazimierz Czernikowski, Kwatermistrzostwo i logistyka. Jednostki Wojska Polskiego 1943-2013'', Elbląg 2014.

 




