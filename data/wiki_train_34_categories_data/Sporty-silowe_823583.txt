Zbigniew Kaczmarek (ur. 21 lipca 1946 w Tarnowskich Górach) – polski sztangista. Brązowy medalista olimpijski Letnich Igrzysk Olimpijskich w Monachium.

Startował w wadze lekkiej (do 67,5 kg). Treningi rozpoczął w LZS Tarnowskie Góry; przez większość kariery (1965-1981) bronił barw Górnika Siemianowice. Trzykrotnie startował w igrzyskach olimpijskich. Zdobył szereg medali mistrzostw świata, w tym dwa złote (1970 i 1971), oraz mistrzostw Europy (złoto w 1976). Pięciokrotnie był mistrzem Polski. 

Na Letnich Igrzyskach Olimpijskich w Monachium w 1972&nbsp;r. zdobył brązowy medal (czwarte miejsce zajął wtedy Waldemar Baszanowski). Na Letnich Igrzyskach Olimpijskich w Montrealu w 1976&nbsp;r. wywalczył złoty medal, jednak w jego organizmie znaleziono środki dopingujące i został zdyskwalifikowany. Brał udział w Letnich Igrzyskach Olimpijskich w Moskwie w 1980&nbsp;r.

W latach 80. wyjechał do Niemiec.

Link zewnętrzny
