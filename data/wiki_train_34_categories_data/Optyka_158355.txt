jota Ursae Majoris (ι UMa; Talitha, z arabskiego: „trzeci skok”) – gwiazda poczwórna w gwiazdozbiorze Wielkiej Niedźwiedzicy.

Główny składnik układu (A) to gwiazda typu widmowego A7 lub F0, klasyfikowana jako karzeł lub podolbrzym (zob. diagram Hertzsprunga-Russella). Jej temperatura wynosi ok. 7260 K, masa 1,7&nbsp;±0,1&nbsp;, a świeci ona 9 razy jaśniej od Słońca. Wokół niej w odległości 5–6 j.a. krąży mniejsza gwiazda, prawdopodobnie biały karzeł o masie 1,0&nbsp;±0,3&nbsp;. Tworzą one układ spektroskopowo podwójny. Okres orbitalny tej pary wynosi ok. 12,2 roku, a ekscentryczność orbity wynosi 0,6. 

W odległości ok. 132 j.a. od tej pary znajduje się para czerwonych karłów typu widmowego M3V i M4V (składniki B i C) o masach ok. 0,35 i 0,30 . Ich jasności wynoszą 10,8 i 11,1. Krążą one wokół wspólnego środka masy w odległości 10 j.a. od siebie, jeden obieg zajmuje im 40 lat. Z kolei obieg wspólnego środka masy całego układu zajmuje tej parze karłów 2084 lata (wcześniejsza praca podawała 818 lat), a ekscentryczność tej orbity to aż 0,9.

System ten wydaje się niestabilny w skali czasu poniżej miliona lat.

Zobacz też
lista gwiazd w gwiazdozbiorze Wielkiej Niedźwiedzicy














