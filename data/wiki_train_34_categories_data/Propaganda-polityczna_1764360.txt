Aleks Çaçi - ps. Deme Petriti (ur. 15 sierpnia 1916 we wsi Palasë, zm. 23 lutego 1989 w Tiranie) – albański pisarz i publicysta.

Pochodził z biednej rodziny, mieszkającej na południu Albanii, w okręgu Himara. Ukończył szkołę handlową we Wlorze i pracował w miejscowej drukarni. Był związany z grupą komunistyczną działającą w Korczy, będąc zarazem jednym z pierwszych komunistów, działających w Albanii. Należał do współtwórców pisma Wezwanie do wolności (alb. Kushtrimi i lirise), w którym publikował pierwsze swoje wiersze i artykuły. Za swoją działalność został w 1936 uwięziony i kolejne dwa lata spędził w Beracie. 

Po zakończeniu wojny i przejęciu władzy przez komunistów, dokończył naukę w szkolę i rozpoczął pracę dziennikarza. Kontynuował także działalność literacką, stając się jednym z najbardziej znanych albańskich pisarzy, wiernych formule socrealizmu. Do swojej śmierci działał aktywnie w Związku Pisarzy. 

Oprócz dzieł literackich miał także na swoim koncie szereg tłumaczeń z greki (Tasos Leivaditīs, Janis Ritsos) i języka włoskiego.

Dzieła

1943: Margarita Tutulani
1947: Ashtu Myzeqe (Tu jest Muzeqe)
1948: Me ty Stalin (Z Tobą, Stalinie, poezja)
1951: Këngët e dheut (Pieśni ziemi, poezja)
1953: Na hoqën çatinë (Zrywają nam dach)
1955: Zarika (poezja)
1965: Ëndrrat e mia (Moje sny, dramat)
1973: Poezia Shqipe (Poezja albańska)
1975: Shtëpia përballë diellit (poezja)
1980: Aroma e tokës (Zapach chleba, poezja)
1983: Bisedë me diellin (Co ludzie mówią, poezja)

Tłumaczenia na język polski
1951: Zrywają nam dach, opowiadania, tłum. J.Guranowski, Wyd. Czytelnik
1951: Muzekie, tłum. W.Bieńkowska, Twórczość 1951/2.
1951: Pokój musi zwyciężyć, tłum. Helena Bychowska, Wolność 1951/236.
1951: Zabrano nam dach nad głową, tłum. Z.Grotowski, Słowo Polskie 1951/56.

Bibliografia
