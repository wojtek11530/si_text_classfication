STS-101''' – misja wahadłowca Atlantis agencji NASA, do Międzynarodowej Stacji Kosmicznej. Był to dwudziesty pierwszy lot promu kosmicznego Atlantis i dziewięćdziesiąty ósmy programu lotów wahadłowców.

Załoga
James D. Halsell, Jr. (5) dowódca (CDR)
Scott J. „Doc” Horowitz (3), pilot (PLT)
Mary E. Weber (2), specjalista misji
Jeffrey N. Williams (1), specjalista misji
James S. Voss (4), specjalista misji
Susan J. Helms (4), specjalista misji
Jurij W. Usaczow (3), specjalista misji (Rosja)
(liczba w nawiasie oznacza liczbę lotów odbytych przez każdego z astronautów)

Cel misji
Trzeci lot wahadłowca na stację kosmiczną ISS – misja zaopatrzeniowo-obsługowa z modułem Spacehab-LDM 

Przebieg misji
Start do misji STS-101 nastąpił 19 maja 2000. Data startu promu Atlantis była czterokrotnie przesuwana z powodu złych warunków atmosferycznych. Na pokładzie wahadłowca znajdowała się 7-osobowa załoga, która dowodził James D. Halsell. Pilotem wyprawy był Scott J. Horowitz. Poza nimi załogę stanowiło 5 specjalistów misji (MS - Mission Specialist): Mary E. Weber (MS-1), Jeffrey N. Williams (MS-2), James S. Voss (MS-3), Susan J. Helms (MS-4) i Jurij W. Usaczow (MS-5). W tym gronie jedynie Jeffrey Williams nie miał doświadczenia i leciał w kosmos po raz pierwszy.

Podstawowym zadaniem lotu było: połączenie na orbicie promu Atlantis z Międzynarodową Stacją Kosmiczną, dostarczenie na nią wyposażenia oraz przeprowadzenie niezbędnych prac remontowych. Ponadto astronauci mieli przygotować stację do przyjęcia modułu serwisowego Zwiezda oraz pierwszej stałej załogi. Połączenie obu obiektów kosmicznych nastąpiło 21 maja 2000. Dzień później, 22 maja, podczas „spaceru kosmicznego” trwającego ponad 6,5 godziny J. Williams oraz James Voss m.in. zamontowali na zewnętrznej powierzchni stacji rosyjski manipulator Strieła 2. Na pokład Międzynarodowej Stacji Kosmicznej załoga promu weszła dopiero 23 maja 2000. Podczas prac remontowych astronauci wymienili m.in. wadliwe baterie i inny osprzęt. Ponadto wykonano szereg manewrów, które podniosły orbitę stacji o ponad 70 km. 26 maja 2000 wahadłowiec odłączył się od stacji i po trzydniowym autonomicznym locie wylądował nocą na bieżni Centrum Lotów Kosmicznych imienia Johna F. Kennedy'ego.

Parametry misji


Masa:'''
startowa orbitera:'' ?  kg
lądującego orbitera:'' 100 367 kg
ładunku:'' 1801 kg
Perygeum:''' 332 km
Apogeum:''' 341 km
Inklinacja:''' 51,6°
Okres orbitalny:''' 91 min

Dokowanie do ISS
Połączenie z ISS: 19 maja 2001, 04:30:45 UTC
Odłączenie od ISS: 26 maja 2001, 23:03:00 UTC
Łączny czas dokowania: 5 dni, 18 h, 32 min, 50 s

EVA
EVA (22 maja 2000, 6 godz. 44 min): J. Voss, J. Williams.

Zobacz też
alfabetyczna lista astronautów i kosmonautów
lista misji wahadłowców
lista załogowych lotów kosmicznych do ISS



Linki zewnętrzne
