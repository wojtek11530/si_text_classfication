Dahab (język arabski: دهب)  – nadmorska miejscowość turystyczna na wybrzeżu Zatoki Akaba, na półwyspie Synaj w Egipcie. Administracyjnie należy do gubernatorstwa (muhafaza) Synaj Południowy. 

Rafy w Dahab ciągną się w zasadzie przez całą długość wybrzeża, ale do najbardziej popularnych wśród nurków i snorkelerów można zaliczyć Blue Hole (dosłownie – Błękitna Dziura), gdzie zaledwie kilka metrów od brzegu znajduje się szerokie na około 50&nbsp;m zagłębienie osiągające głębokość 100&nbsp;m. Miejsce to otoczone jest jednocześnie złą sławą, jako że wielu nurków zginęło tutaj próbując przedostać się z głębi do zewnętrznej ścian rafy poprzez tunel na głębokości ok. 55&nbsp;m.

Innym miejscem przyciągającym nurkujących jest Blue Lagoon w południowej części miasta.

Turystyka

Od początku lat 80. do końca 90. Dahab był miejscem docelowym turystów indywidualnych. Od czasu przyłączenia Synaju do sieci energetycznej Egiptu i wybudowaniu lotniska w Sharm El Sheikh miasto to doznało niesamowitego przeobrażenia. Wokoło postawiono i stawiane są w dalszym ciągu  ogromne hotele. Od 2003 roku częściowo wykonano sieć dróg, które pozwalają przewidzieć rozmiary zaplanowanych inwestycji masowej turystyki. Dla przykładu ten jeszcze w 2001 roku mało zabudowany i utwardzony odcinek trasy przy brzegu między Dahabem i Blue Hole jest już częściowo pokryty asfaltem.

Choć w Dahabie obecnie istnieje ponad 100 hoteli i ok. 80 centrów nurkowych, miejsce to nie jest jeszcze przeludnione w porównaniu do sąsiedniego kurortu na południu Sharm El Sheikh.

Atak terrorystyczny w kwietniu 2006


24 kwietnia 2006 miał tam miejsce atak terrorystyczny, w wyniku którego 23 osoby zginęły, zaś 160 zostało rannych.

Inne wydarzenia
22 grudnia 2008 w wypadku autokaru w przełęczy Szarira (ok. 10 km na południe od centrum miasta) zginęło 7 rosyjskich turystów, a co najmniej 18 innych osób zostało rannych. 

Rezerwaty przyrody w okolicach Dahab
Rezerwat Ras Abu Dżallum
Rezerwat Dahab

Galeria

Plik:Dahab Beach.jpg|Promenada w Dahab
Plik:Dahab View from dive shop.JPG|Widok na Dahab
Plik:Dahab evening 01.JPG|Dahab i Zatoka Akaba wieczorem
Plik:Dahab lungomare (2005).jpg|Ulica w Dahab
Plik:BlueHole Rohscan bearb 150d.jpg|Blue Hole w pobliżu miasta
Plik:ISS010-E-7922.jpg|Widok satelitarny na położenie miasta
Plik:Dahab - Eel Garden.jpg|W okolicy rafy Ogród Węgorza
Plik:Near Dahab Background Saudi Arabia.JPG|przedmieścia miasta z widokiem na Arabię Saudyjską




Bibliografia
Egypte, Marco Polo, ISBN 978-3-8297-3900-9 
Przewodnik Pascala - Egipt, ISBN 978-83-7304-689-4 
Sylvia Mann Das ist Israel

Linki zewnętrzne
