Wilhelm Czerwiński (ur. 1837 we Lwowie, zm. 13 lutego 1893 tamże) – kompozytor oper i operetek, przedstawiciel nurtu narodowego w muzyce polskiej.

Jego najważniejszym dziełem operowym jest Rusałka. Kompozytor operetki Słowiczek, oratorium ludowego Jasełka, kantaty Oda do młodości.

Pisał mazurki, nokturny i pieśni. Najbardziej znanym jego utworem jest Marsz Sokołów przyjęty jako hymn przez Polskie Towarzystwo Gimnastyczne Sokół (do słów Jana Lama).

Pochowany na cmentarzu Łyczakowskim.

Zobacz też
Polskie pieśni hymniczne



Bibliografia
Encyklopedia muzyki, red. nacz.: Andrzej Chodkowski, PWM, ISBN 83-01-13410-0.









