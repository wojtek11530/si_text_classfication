 
Hibneryt – polski samobieżny zestaw przeciwlotniczy złożony z ciężarówki Star 266 oraz zamontowanej na nim podwójnie sprzężonej armaty przeciwlotniczej ZU-23-2.

Opracowano kilka modernizacji tego systemu. Pierwsza oznaczona jako Hibneryt-KG obejmowała zastosowanie zamiast zwykłej armaty ZU-23-2 jej polskiej modyfikacji ZUR-23-2KG Jodek, gdzie możliwości armaty powiększone są zastosowaniem rakiet Grom. Ponadto zmodernizowane pojazdy wyposażono w magazyn do przewożenia zapasu rakiet Grom i agregat do ładowania akumulatorów .

Druga modyfikacja powstała w wyniku doświadczeń misyjnych i została zaprezentowana w roku 2007 na targach MSPO. Modernizacja obejmowała montaż specjalnego opancerzenia i została opracowana przez 3. OWT. Tak zmodernizowane pojazdy oznaczono jako Hibneryt-P. Na podstawie pojazdu Hibneryt-P opracowano jego ulepszoną wersję oznaczoną jako Hibneryt-3'''. Zapewnia ona jeszcze większy poziom ochrony załogi przed ostrzałem i wybuchami min, a także posiada większe kąty ostrzału armaty.






