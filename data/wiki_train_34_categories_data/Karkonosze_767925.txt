Czarna Przełęcz – przełęcz na wysokości 1348 m n.p.m., w Sudetach Zachodnich, w Karkonoszach.

Przełęcz położona jest w Głównym Grzbiecie Karkonoszy (Śląski Grzbiet), na południe od Czarnego Kotła Jagniątkowskiego, na południowej granicy Polski z Czechami, na terenie Karkonoskiego Parku Narodowego.

Przełęcz jest widoczna w terenie, kształtem przypomina rozległe wgłębienie w Głównym Grzbiecie Karkonoszy o łagodnych zboczach, oddzielające masyw Śmielca od Czeskich Kamieni. Otoczenie przełęczy stanowi obszerna górska polana porośnięta kosodrzewiną.

Na przełęczy stoi pomnik czeskiego dziennikarza Rudolfa Kalmana, który zmarł tragicznie w tym miejscu w zimie 1929.

Turystyka
Przez przełęcz przechodzi szlak turystyczny:
– czerwony fragment Głównego Szlaku Sudeckiego ze Szklarskiej Poręby do Karpacza i dalej.

Zobacz też
Przejście graniczne Czarna Przełęcz - Martinova Bouda



Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


