 – manga i anime stworzone przez Akirę Toriyamę, luźno oparte na motywach zaczerpniętych z chińskiej powieści Wędrówka na zachód. Manga składa się z 42 tomów oraz specjalnego tomu wydanego przez autora z okazji rocznicy, mówiącego o tym, jak ojciec Goku (Bardrock) walczy z Chilledem. Anime natomiast składa się z 3 serii – Dragon Ball i Dragon Ball Z opartych na mandze, a także Dragon Ball GT, w której tworzeniu Toriyama nie miał wielkiego udziału (tworzył jednak szkice postaci i scenerii). Od 5 kwietnia 2009 roku emitowana była odświeżona wersja serii "Z" (z niewielkimi zmianami) pod tytułem Dragon Ball Kai, lecz nie przedstawiono w niej ostatniej "sagi Buu". Na początku grudnia 2011 roku ukazał się epizod, w którym Bardock uzyskuje poziom Super Saiyanina (Saikyo Super Saiyan Secret). Epizod napisany został przez Akirę Toriyamę, a projekt OVA stworzony został przez Naho Ōishi.

Seria zdobyła na świecie wielką popularność. Autorzy obecnie popularnych mang (jak Naruto czy One Piece) przyznają, że czerpali z niej inspirację do własnej twórczości.

Opis fabuły
Głównym bohaterem Dragon Balla jest Son Gokū, chłopiec z ogonem, który wraz z nowo poznaną przyjaciółką Bulmą wyrusza w podróż w poszukiwaniu tajemniczych Smoczych Kul. Legenda głosi, że gdy zbierze się siedem kul, pojawia się smok – Shen Long (pol. Boski Smok), który spełni jedno życzenie. Od wielu lat jednak nikt nie zdołał zebrać wszystkich kul. Son Gokū już jako dziecko dysponuje potężną siłą (potrafi udźwignąć samochód), a z biegiem czasu staje się coraz silniejszy i wraz z przyjaciółmi broni losów Ziemi.

Postacie
Główne postacie dobre
Kakarotto, Son Gokū (w polskiej wersji anime Songo) – jest synem Bardocka i bratem Raditza. Należy do rasy Saiyan (jap. Saiya-jin) i pochodzi z planety Vegeta, gdzie nadano mu imię Kakarotto. Jako niemowlę został wysłany na Ziemię w celu jej zniszczenia, jednak w wyniku wypadku stracił pamięć. Jego opiekunem został stary wojownik Gohan, który nadał mu imię Son Gokū. Jest on wojownikiem, któremu wyjątkowo łatwo przychodzi pozyskiwanie nowych umiejętności. Wiele razy ratował świat, ginąc przy tym dwa razy (w czasach Trunksa z przyszłości umarł na serce). Jego obecność na świecie zmienia podejście innych bohaterów.
Bulma – córka Prof Briefa i pani Brief, ma dwójkę dzieci z Vegetą – Trunksa i Brę. Jest genialną wynalazczynią (tak jak jej ojciec), to właśnie dzięki niej cała przygoda ze Smoczymi Kulami się zaczęła. Ona skonstruowała Smoczy Radar pozwalający je śledzić. Z nią Gokū przeżywał pierwsze przygody i to ona powiedziała mu o mocy Smoczych Kul. Jest jedną z komediowych postaci w serialu.
Vegeta – książę Saiyan, pochodzący z planety, po której nosi imię, z początku dumny i pyszny wojownik, pragnący podbijać nowe planety i zabijać ich mieszkańców. Na planecie Namek przyłącza się do przyjaciół Goku, pragnąc podstępem zdobyć nameczańskie Smocze Kule i pokonać Freezera. Tuż przed wybuchem planety zostaje razem z innymi przeniesiony na Ziemię przy pomocy Boskiego Smoka. Ostatecznie zamieszkuje z Bulmą, która dostarcza mu przyrządów do ćwiczeń – jego obsesją staje się prześcignięcie Goku. Z jego związku z Bulmą rodzi się 2 dzieci: Trunks i Bra, a pod ich wpływem Vegeta łagodnieje i staje się obrońcą Ziemi.
Kuririn (w polskiej wersji anime Krilan) – najlepszy przyjaciel Son Gokū. Uczeń Żółwiego Pustelnika, najsilniejszy człowiek na świecie. Zginął aż 5 razy w anime i mandze (najwięcej spośród bohaterów). Nie ma nosa, dzięki czemu na Tenkaichi Budokai 21 (21 Wielkim Światowym Turnieju Sztuk Walki) pokonał obrzydliwego Bacteriana (w polskiej wersji anime "Zaduch"), z którym inni nie mogli się mierzyć z powodu okropnego zapachu. Jest łysy, jednak pod koniec DBZ (w Sadze Majin Buu) zapuszcza włosy. Ożenił się z Androidem 18 i miał z nią córkę Marron.
Piccolo (w polskiej wersji anime Szatan Serduszko) – jest synem Piccolo Daimaō i jednocześnie jego nowym wcieleniem. Jego ojciec powstał razem z Ziemskim Bogiem z rozdzielenia się Mega Piccolo. Jest synem nameczańskiego wojownika imieniem Kattas. Po powtórnym połączeniu staje się Super Nameczaninem, który jest silniejszy od SSJ. Był zły, lecz po pokonaniu przez Gokū w Dragon Ball jego stosunek do świata stopniowo się zmienia, choć nie chce się do tego przyznać. Trener i najlepszy przyjaciel Son Gohana. Na planecie Namek poznał Naila, który po przegranej walce z Freezerem został przez niego (Piccolo) zaabsorbowany. Zginął trzy razy, w Dragon Ball Z ochraniając Gohana przed atakiem Nappy, w Dragon Ball GT zabił go Son Gohan opętany przez Babyego i podczas ewakuacji ludzi na świecie po Sadze Babyego, a w czasoprzestrzeni Trunksa zabiły go androidy. Ma możliwość regeneracji dowolnej części ciała poza mózgiem i sercem, potrafi również wydłużać swoje kończyny.
Son Gohan (w polskiej wersji anime Son Gokan) – syn Gokū i Chichi, od dziecka posiada wielką moc, jednak zostaje ona prawie zaprzepaszczona przez matkę, która chce, by jej syn dobrze się uczył i został wielkim naukowcem (co w przyszłości następuje). Lecz przed tym pomaga on w walce bohaterom, leci na Namek, pokonuje Cella (po osiągnięciu SSJ2) oraz walczy z Majin Buu. Później zostaje "superbohaterem" Satan City (jap. Great Saiyaman, w polskiej wersji anime Międzygalaktyczny Wojownik). 
Son Goten – drugi syn Gokū, bardzo łatwo osiąga poziom SSJ już w 7 roku życia. Jako dziecko jest bardzo podobny do swego ojca – zarówno z wyglądu jak i charakteru, lecz dorastając zmienia fryzurę przez co traci podobieństwo.
Trunks (w polskiej wersji anime Tronk) – jeden z głównych bohaterów Dragon Balla, syn Bulmy i Vegety, starszy brat Bry. Ma niebieskie oczy i fioletowe włosy. Urodził się rok przed pojawieniem się Cella. Od najmłodszych lat był trenowany przez ojca na najlepszego wojownika. W wieku 8 lat opanował umiejętność przemiany w SSJ. Pod okiem Gokū i Piccolo nauczył się wraz z Son Gotenem tańca fuzji, dzięki któremu tworzyli postać Gotenksa. Trunks posiada ostry miecz, który dostał od Tapiona w filmie kinowym nr DBZ #13.
Trunks z przyszłości – syn Bulmy i Vegety z alternatywnej przyszłości, w której Son Goku umarł na serce, a pozostali wojownicy zostali pokonani przez Androidy #17 i #18. Jego matce udaje się skonstruować wehikuł czasu, dzięki któremu Trunks przenosi się w przeszłość, 2 lata przed swoimi narodzinami. Na miejscu zabija Freezera i jego ojca, a gdy Goku wraca z treningu w kosmosie, Trunks wyjawia mu swoją tożsamość i ostrzega przed wrogiem, który ma pojawić się za 3 lata. Daje mu też lek na chorobę, która zabiła go w alternatywnej przyszłości. Następnie wraca do swoich czasów, by ponownie pojawić się 3 lata później i pomóc w walce z androidami i Komórczakiem. Trunks posiada ostry miecz, który dostał od Bulmy w odcinku specjalnym nr 2 (OAV 2) (pl."Odporność Do Rozpaczy!! Pozostali super wojownicy, Son Gohan i Trunks!", ang. "The History of Trunks").
Yamcha (w polskiej wersji anime Jamsza) – jedna z pierwszych postaci poznanych w serii Dragon Ball. Na początku jest pustynnym bandytą, jednak później zakochuje się w Bulmie i pomaga naszym bohaterom znaleźć Smocze Kule. Trzeci z najsilniejszych ludzi na świecie. Od Sagi Majin Buu nie walczy, bo uważa, że jest za słaby.
Android #18''' – drugi z androidów. Trunks także ostrzegł naszych bohaterów przed nim. Ma postać pięknej, blondwłosej kobiety. Kiedy bohaterowie pokonali jej brata, ona została uratowana przez Kuririna, W innym wymiarze zginęła razem z bratem z ręki Trunksa. W późniejszym czasie zostaje żoną Kuririna i rodzi mu córkę Marron.
Tenshinhan (w polskiej wersji anime Tenszin) – Ziemianin, posiadał trzecie oko, dzięki któremu mógł łatwo opanować wiele ciekawych technik, takich jak Kikoho, czy Taiyōken. Najlepszy przyjaciel Chiaotzu.
Chiaotzu (w polskiej wersji mangi Jiaozi, w anime Kaoz) – najlepszy przyjaciel Tenshinhana. Ma postać Arlekina, posiada jeden włos na głowie. Trenował u Północnego Kaio wraz z Yamchą, Tenshinhanem i Piccolo. Posiada zdolności telekinetyczne.
Muten Roshi (w polskiej wersji anime Genialny Żółw) – nieśmiertelny staruszek zamieszkujący małą wysepkę pośrodku oceanu. Jest pierwszym nauczycielem Goku i Kulilina. Twórca techniki Kamehame-Ha, która na stałe zapisała się na kartach historii serii. Przez długi czas najsilniejszy człowiek na świecie, traci ten tytuł po dwudziestych drugich "Mistrzostwach o tytuł najlepszego wojownika pod słońcem" gdy jego uczniowie go prześcigają. Uwielbia seksowne kobiety i często ogląda magazyny erotyczne. Jego fenomen polega na niecodziennym podejściu do życia, w najbardziej dramatycznych momentach potrafi zrobić z siebie idiotę.
Yajirobē (w polskiej wersji anime Jaskiniowiec) – leśny człowiek, Gokū poznał go podczas podróży po Smocze Kule (w celu wskrzeszenia Kuririna), kiedy to pod wpływem głodu ukradł smażoną rybę. Należy do Wojowników Z, lecz jest z nich najsłabszy i tchórzliwy. Bardzo lubi jeść. Mieszka na świętej wieży Karin z kocim pustelnikiem Karinem.
Chichi – żona Son Goku, matka Gohana i Gotena, babcia Pan. Poznała Goku gdy oboje byli dziećmi, podczas jednej z jego podróży. Zakochała się w nim, a on obiecał się z nią ożenić, nie wiedząc co właściwie znaczy to słowo. Kilka lat później, wściekła Chichi pojawia się na Turnieju Sztuk Walki. Jej przeciwnikiem jest Goku, który tak jak większość jego przyjaciół (oprócz Prosiaka) jej nie rozpoznaje. Chichi zgadza się wyjawić swoją tożsamość, pod warunkiem, że Goku uda się pokonać ją w walce. Mimo, że Goku nie był świadom znaczenia swojej obietnicy, postanawia jej dotrzymać – zostają parą i jakiś czas później biorą ślub. Chichi jako żona i matka jest wymagająca i bezkompromisowa – to ona rządzi w domu Son. Z drugiej strony bardzo kocha swoich mężczyzn i troszczy się o nich.
Videl – żona Son Gohana, córka Mr. Satana, matka Pan. Pojawia się po Sadze Cella. Son Gohan na początku ich znajomości próbuje zataić przed nią prawdziwą tożsamość, lecz ona dzięki swej dociekliwości i kobiecej intuicji rozszyfrowuje, iż to on jest Great Saiyamanem i wymusza na nim aby nauczył ją latać i korzystać z energii Ki. Jej imię to anagram angielskiego słowa "devil".
Pan – córka Son Gohana i Videl. Wnuczka Gokū, oraz Mr. Satana. W DBZ pojawia się w ostatnim odcinku, natomiast ważniejszą rolę odgrywa w DBGT.
Bra – córka Vegety i Bulmy, jest postacią drugoplanową, lecz płynie w niej krew Saiyan. Jest typową "córeczką tatusia". Dla niej Vegeta zrobiłby wszystko.

Główni antagoniści
Majin Buu, Okrutny Buu (w polskiej wersji anime BuBu) – demon stworzony przez Bidibiego i uwolniony przez Babidiego, jego syna. Jako Majin (Kid) Buu zostaje pokonany przez Genki Damę stworzoną przez Gokū z energii Ziemian. Jako Majin (Fat) Buu łączy się w DBGT z Uubem (reinkarnacją Majin (Kid) Buu). Posiada zdolność do regeneracji.
Cell (w polskiej wersji anime Komórczak) – stworzony przez Dr Gero, twórcę wcześniejszych Androidów #13 – #19 i nieznanych #1--#12 (prócz #8 którego poznajemy w pierwszej części), które próbowały ziścić plan złego doktora i zabić Son Gokū. Z Cellem związana była cała saga. Przybył z przyszłości w czasy, w których rozgrywana jest akcja za pomocą wehikułu czasu, odebranego podstępem Trunksowi. Miał zdolność wchłaniania ciał. Jego głównym celem było zaabsorbowanie androidów #17 oraz #18, by uzyskać perfekcyjną formę. Przez zuchwalstwo #17 bez trudu go zaabsorbował, a #18 nie sprawiła mu większego kłopotu. Zorganizował on specjalny turniej zwany Cell Game, w którym uczestniczyli wszyscy główni bohaterowie. Podczas tego turnieju Gokū poświęcił życie, by ratować Ziemię przed autodestrukcją Cella. Jednak ten zły przeżył i powrócił na świat dużo silniejszy z umiejętnością teleportacji. Pokonał go Son Gohan SSJ2 (za pomocą Kamehame-Ha). W pierwszej formie został pokonany w przyszłości przez Trunksa.
Freezer – syn Cold Daio oraz młodszy brat Coolera. Należy do rasy Changeling. Zostaje pokonany przez Gokū SSJ na Namek, ale ginie dopiero z ręki Trunksa z przyszłości SSJ na Ziemi.
Bills - bóg zniszczenia, główny antagonista filmu Dragon Ball Z: Battle of Gods. Jest bogiem zniszczenia siódmego wszechświata i jego zadaniem jest utrzymanie równowagi poprzez niszczenie planet. Pokonał z łatwością Goku Super Saiyan 3.

Wersja polska
W Polsce wyemitowano wszystkie trzy serie, z francuskim dubbingiem (od połowy Dragon Ball GT z podkładem japońskim) i z polskim lektorem, w latach 1999-2003. Emisją anime zajęła się telewizja RTL 7, w 2002 roku przemianowana w TVN Siedem. Następnie 11 stycznia 2012 roku stacja AXN Spin HD rozpoczęła transmisję Dragon Ball GT w wersji japońskiej z polskim lektorem. Stacja wyświetliła wszystkie 64 odcinki, a 21 marca 2012 epizod specjalny. Po sukcesie serii GT AXN zdecydował się na zakup praw do nadawania Dragon Ball Kai, odświeżonej wersji Dragon Ball Z. Emisję serii pod zmienionym tytułem Dragon Ball Kai Z rozpoczęto 8 listopada 2012. 

RTL7
Wersja polska – RTL 7
Opracowanie i udźwiękowienie – Saga Studio
Tekst polski: 
Katarzyna Wojsz-Saaid DB 1-20
Maryna Mściszówna DB 21-153, DBZ 1-291.
Marta Krawic DBGT 1-64
Lektorzy 
Zbigniew Dobrzański DB 1-153, DBZ 
Zbigniew Raciborski DBZ, DBGT 1-64
AXN Spin
Wersja polska dla AXN - Studio Synthesis Media na zlecenie Pannonia Sound System
Tekst polski: 
Piotr Wągrocki DBGT 1-64 + odcinek specjalny, 
Janusz Winiarski DB Kai 1-97 + odcinek specjalny
Lektor:
Andrzej Gajda DBGT, DB Kai

Zobacz też
Dragon Ball Z
Dragon Ball GT
Lista postaci występujących w Dragon Ball
Lista Ziemian w Dragon Ball
Lista istot nadprzyrodzonych w Dragon Ball
Lista odcinków serii Dragon Ball
Lista odcinków serii Dragon Ball Z
Lista ścieżek dźwiękowych Dragon Ball
Lista istot pozaziemskich w Dragon Ball
Spis odcinków serii Dragon Ball GT
Spis odcinków serii Dragon Ball Kai
Dan Dan Kokoro Hikareteku

Gry Dragon Ball
Dragon Ball Online
DBZ mugen
Dragon Ball Tenkaichi Tag Team (Na PSP)
Kosmiczni wojownicy Online


Linki zewnętrzne








