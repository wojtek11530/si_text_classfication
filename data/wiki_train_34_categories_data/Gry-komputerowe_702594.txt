Need for Speed: Porsche Unleashed – komputerowa gra wyścigowa z serii Need for Speed pozwalająca poznać świat Porsche i przemknąć przez 50 lat jego historii. Bogata historia Porsche ilustrowana jest sekwencjami filmowymi, slajdami, narracją i danymi statystycznymi.

Porsche było elementem Need for Speed od pierwszych części tej gry. The Need for Speed z roku 1995 zawierał 8 samochodów, jednym z nich był Porsche 911 Carrera. Tym razem Need for Speed: Porsche Unleashed (w Europie wydany pod tytułem: Porsche 2000'') zawiera tylko samochody marki Porsche, ukazując całą jej historię. Można w niej jeździć prawie każdym egzemplarzem (w sumie 80), od pierwszego 356 z 1950 roku po najnowszy model 2000 911 Turbo. Oprócz tego możemy poznać bogatą historię firmy, która jest podawana poprzez sekwencje filmowe, slajdy, narrację oraz dane statystyczne. Jeździć można po europejskich trasach, mieście Palomont i pięciu torach wyścigowych – łącznie z trasami alternatywnymi, odcinkami pośrednimi oraz skrótami.

Tryby Gry
NFS: Porsche Unleashed zawiera 4 tryby gry: 

Gra jednoosobowa

Gra jednoosobowa dzieli się na 3 typy wyścigu. Możemy tu wystartować w pojedynczym wyścigu, wybierając liczbę komputerowych przeciwników, samochód swój i przeciwnikom (z tej samej ery co twój, klasy, ery/klasy, wszystkie dostępne, takie same jak twój)
Jest także tryb Knockout, polegający na eliminacji zawodników z wyścigu, ostatnia osoba, która dojedzie do mety odpada.

Gra wieloosobowa

Need for Speed: Porsche 2000'' obsługuje grę przez sieć lokalną LAN oraz w internecie. Dla chętnych ścigania się online z innymi z całego świata jest możliwość zarejestrowania się na serwerze EA Racing, który pokazuje zawsze aktualną listę w danej chwili ścigających się kierowców i aktywnych serwerów, do których można w każdej chwili się przyłączyć. Oprócz samej gry wieloosobowej dzięki połączeniu internetowemu można pobrać cztery dodatkowe samochody bezpośrednio z gry.

Factory Driver

Najtrudniejszy tryb, w którym celem jest stanie się najlepszym kierowcą testowym stajni Porsche. Aby tego dokonać, trzeba przejść cały zestaw testów w określonej z góry kolejności, bez zdania jednego nie można spróbować następnego. Zadania stają się coraz trudniejsze do przejechania w miarę ich pokonywania, za to pochwały od wirtualnych kierowców stają się coraz pełniejsze szacunku dla nas. Zadania polegają na przykład na: przejechaniu w odpowiedni, wyznaczony na mapce, sposób placu testowego ze specjalnie poustawianymi pachołkami, może to być skomplikowany slalom, obroty o 360 stopni, ewolucje o 180 stopni z koniecznością użycia hamulca ręcznego itp., albo polecenie dostarczenia nowego porsche na drugą część miasta do klienta w ściśle określonym czasie oraz nienaruszonym stanie! Za wykonanie określonej liczby zadań dostajemy unikalne porsche w trybie Evolution. Tylko w tym trybie jest możliwa ucieczka przed policją.

Evolution

Ten tryb posiada trzy poziomy trudności: Beginner (łatwy), Advanced (zaawansowany), Expert (ekspert). Całość podzielona jest na tak zwane Ery: Classic Era (Era Klasyczna), Golden Era (Era Złota) i Modern Era (Era Nowoczesna). Oprócz wygrywania wyścigów, spełniania coraz trudniejszych zadań, zdobywania coraz to większej ilości gotówki i odkrywania coraz nowszych modeli marki Porsche dodano jeszcze upływ czasu. Startuje się z 11 000 $ na koncie w roku 1950, możliwości do kupienia na początku jest mało – Porsche 356 w wersji coupé i kabriolet. Po kolejnych etapach zdobywa się większe fundusze i można już kupować i sprzedawać samochody. Aby sprostać wyzwaniu i wygrywać z przeciwnikami dodatkowo można modernizować samochody poprzez zakup oryginalnych części a co za tym idzie zwiększenie ich mocy, prędkości. Do wyboru jest około 30 rodzajów części, jednak za każdą z nich trzeba zapłacić. Po wyścig można naprawić samochód (uszkodzenia wpływają na osiągi). Wygląd każdego samochodu można zmieniać poprzez zmianę koloru lakieru i tapicerki oraz dodając podłużne paski lub numer startowy.

Lista utworów
Morphadron – Activator
Cypher – Aircon
Captain Ginger – Aquadelic
Cypher – Champion
Cypher – Choose Your Enemy
Morphadron – Cold Fusion Power
Morphadron – Dr. Know
Morphadron – Funky Phreakout
Morphadron – Gimme the Power
Morphadron – Hack the Planet
Cypher – Injector
Morphadron- Let the Music Move You
Morphadron – Loser
Captain Ginger- MetroGnome
Cypher – Orion
Captain Ginger – Psychonaught
Morphadron – Rezidue
Morphadron – Rock This Place
Morphadron – R U Ready
Cypher – Sentient
Morphadron – Stealth Run
Cypher – Sub-Zero
Morphadron – The Moebius
Cypher – Twin
Morphadron – The UK Sound
Morphadron – Warm Storage

Oficjalne dodatki
Dodatkowe samochody do gry:

Porsche 928 GTS

Porsche 959

Porsche 911 GT2

Porsche 911 GT3

Te dodatkowe auta można znaleźć: w internecie, w specjalnym wydaniu czasopisma Komputer świat GRY (6/2005) poświęconemu grze Need For Speed Most Wanted na płycie również jest wiele innych dodatków do pozostałych gier z serii.










