Majia Maneza, kaz. Майя Манеза (ur. 1 listopada 1985) – kazachska sztangistka, mistrzyni olimpijska z Londynu, dwukrotna mistrzyni świata.

Startuje w kategorii do 63 kg. Największym jej sukcesem jest złoty medal igrzysk olimpijskich w Londynie (2012), kiedy to ustanowiła nowy rekord olimpijski w dwuboju, 245 kg. Ma ona na swoim koncie także złoto mistrzostw świata (2009). Po rwaniu była dopiero szósta z wynikiem 105 kg, zaliczonym w trzecim podejściu. W podrzucie okazała się jednak bezkonkurencyjna. Podniosła 141 kg, co było wynikiem o zaledwie jeden kilogram gorszym od rekordu świata. Wprawdzie Rosjanka Swietłana Carukajewa uzyskała w dwuboju również 246 kg, ale to zawodniczka z Kazachstanu była lżejsza i zdobyła złoto. Rok później, w Antalyi, pobiła rekord świata w podrzucie wynikiem 143 kg, a w dwuboju osiągnęła 248 kg.

Osiągnięcia










