Petrova bouda (Petrovka, niem. Peterbaude) – aktualnie nieistniejące czeskie schronisko górskie w rejonie Hutniczego Grzbietu w Karkonoszach.
Schronisko wybudowano około roku 1790, a na docelowe miejsce przeniesiono w 1811. Ostatni kształt bouda uzyskała po gruntownej przebudowie z lat 1886-87. Obecnie planowana jest odbudowa obiektu po pożarze, jednak w mniejszej skali niż wcześniejsze schronisko. Nazwa Petrovki pochodzi od nazwiska założyciela – Jana Pittermanna.
Schronisko oferowało 150-220 miejsc noclegowych. 

Od 2008 (lub od roku wcześniejszego) schronisko pozostawało zamknięte; poprzedni właściciel opuścił obiekt z powodu fatalnego stanu technicznego budynku oraz nieopłacalności jego remontu. Obecny właściciel (prowadzący również nieodległą chatę Špindler) przygotowywał rekonstrukcję obiektu, nie wykluczając jednakże z powodu złego stanu technicznego jego rozbiórki i postawienia nowego budynku. 

W lipcu 2011 w kuchni schroniska wybuchł pożar, ale udało się go ugasić. 1 sierpnia po raz kolejny pojawił się ogień - spłonęły niemal całkowicie wszystkie trzy budynki, ocalało jedynie kilka zewnętrznych ścian. Na razie nie są znane przyczyny pożaru, ale podejrzewa się podpalenie.

Planowana jest odbudowa schroniska. Ma ono jednak posiadać już tylko 50 miejsc noclegowych.

Do 21 grudnia 2007 r. w funkcjonowało przejście graniczne Petrova Bouda - Jagniątków, które na mocy Układu z Schengen zostało zlikwidowane.

Szlaki turystyczne
od Przełęczy Karkonoskiej Głównym Szlakiem Sudeckim 30&nbsp;min (↓&nbsp;30&nbsp;min)
z Czarnej Przełęczy Głównym Szlakiem Sudeckim przez Czeskie i Śląskie Kamienie 40&nbsp;min (↑&nbsp;50&nbsp;min)
tzw. Petrowką (lub Petrówką) z Jagniątkowa 2h 10&nbsp;min (↓&nbsp;1&nbsp;h 35&nbsp;min)
ze Špindlerovego Mlýna 2&nbsp;h 05&nbsp;min (↓&nbsp;1&nbsp;h 40&nbsp;min)
od Fučikovych boud 45&nbsp;min (↓&nbsp;40&nbsp;min)


Plik:Petrova Buda in moonlight.jpg|Petrova bouda nocą przy pełni Księżyca
Plik:Petrova Bouda - Sudety.jpg|Petrova bouda – styczeń 2005
Plik:Bruner-Dvorak, Rudolf - Petrova bouda (1910).jpg|Peterbaude w 1910
Plik:Petrova-bouda-po-pozaru-1.jpg|Zgliszcza Petrovej boudy w 2011








