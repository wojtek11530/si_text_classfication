Paweł Wygralak (ur. w 1959 w Poznaniu) – polski duchowny katolicki, rektor Arcybiskupiego Seminarium Duchownego w Poznaniu  od 2002.

Biografia
24 maja 1984 otrzymał święcenia kapłańskie z rąk arcybiskupa Jerzego Stroby. W latach 1986-1989 odbył studia doktoranckie na Uniwersytecie Nawarry. W 1989 obronił pracę doktorską z patrologii. Od 1989 jest adiunktem w Zakładzie Teologii Patrystycznej na Wydziale Teologicznym UAM w Poznaniu. Od 2011 jest doktorem habilitowanym (Stanowisko Kościoła wobec idolatrii i magii na terenach Galii i Hiszpanii w późnej starożytności chrześcijańskiej (VI–VII w.)'').

W 2002 został mianowany rektorem Arcybiskupiego Seminarium Duchownego w Poznaniu.
Od 2012 roku pełni funkcję prodziekana ds. studenckich na Wydziale Teologicznym UAM i kierownika Stacjonarnych Studiów Doktoranckich. 



Linki zewnętrzne
[dostęp 2012-05-10]








