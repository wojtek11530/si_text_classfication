Brytyjski system podatkowy, podobnie jak całe brytyjskie prawodawstwo jest wynikiem długotrwałej ewolucji trwającej od średniowiecza. Opiera się on zarówno na prawie ustawowym jak i na licznych precedensach, które w dużej mierze wyznaczają kierunek jego rozwoju.

Organem administracji rządowej dokonującym poboru podatków, prowadzącym ewidencję podatników oraz nadzorującym przestrzeganie przepisów podatkowych jest urząd Her Majesty Revenue and Customs. W jego jurysdykcji znajduje się obecnie całość spraw fiskalnych Zjednoczonego Królestwa (nie licząc obszarów autonomicznych).

Podatki bezpośrednie (direct taxes)
- income tax (IT) – podatek dochodowy od osób fizycznych. W Wielkiej Brytanii naliczany jest według skali progresywnej: 10, 20, 40 i 45% z kwotą wolną (w roku fiskalnym 2014/15 - 10000 funtów). Tym podatkiem objęte są także osoby prowadzące własną działalność gospodarczą. Podatek dochodowy uiszczany jest raz w ciągu roku (bez zaliczek miesięcznych czy kwartalnych). Osoba, której roczny dochód nie przekroczy 9440 funtów (kwota wolna od podatku, ang. personal allowance), jest zwolniona z obowiązku zapłaty podatku dochodowego. Po przekroczeniu tej kwoty naliczany jest podatek w wysokości 20 proc. od nadwyżki ponad tą kwotę. 20 proc. stawki obowiązuje każdego o dochodach do 32 tys. funtów rocznie. Roczny dochód w granicach 32-150 tys. funtów opodatkowany jest z kolei stawką 40 proc. Natomiast dochody powyżej 150 tys. funtów rocznie są opodatkowane stawką 45 proc.. 

- national insurance contributions (NIC) - składka ubezpieczenia społecznego (klasy pierwszej i czwartej) posiada cechy podatku dochodowego. Jest pobierana wraz z podatkiem jako procent dochodu. W roku podatkowym 2007/08 wynosiła ona w przypadku osób pozostających w stosunku pracy 11% (plus 12,8% ze strony pracodawcy) z kwotą wolną identyczną jak w przypadku podatku dochodowego. W przypadku osób prowadzących działalność gospodarczą stawka ubezpieczenia społecznego wynosi 8 procent dochodu netto. Dla dochodów powyżej 33540 funtów rocznie stawka składki ubezpieczenia społecznego wynosi 1%.

- corporation tax (CT) - podatek dochodowy od osób prawnych. Pobierany według skali progresywnej: 20 i 30% przy braku kwoty wolnej.

- capital gains tax (CGT) - podatek od dochodów kapitałowych.

Podatki pośrednie (indirect taxes)
- value added tax (VAT) - podatek od towarów i usług. Wysokość jego stawek wynosi: 0, 5 i 15% (Do grudnia 2008 było 17.5%). 

- excise - podatek akcyzowy

- customs duty - cło



Linki zewnętrzne
