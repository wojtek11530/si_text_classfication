
Bezeklik () – wąwóz znajdujący się w regionie autonomicznym Xinjiang w Chinach, około 50 kilometrów od Turfanu, słynny z kompleksu skalnych świątyń buddyjskich, bogato zdobionych malowidłami ściennymi.

Składający się z 83 grot kompleks w Bezeklik stanowi jedno z najważniejszych świadectw wieloetnicznej kultury, rozwijającej się w ciągu wieków wzdłuż jedwabnego szlaku. Świątynie wykuto na obszarze gór Huoyan Shan, w skalnej ścianie na zachodnim brzegu rzeki Murtuk. Współcześnie jedynie w około 40 jaskiniach znajdują się freski, lepiej zachowane spośród nich zostały bowiem na początku XX wieku przeniesione przez archeologa Alberta von Le Coqa do Museum für Indische Kunst w Berlinie.

Pierwsze freski w grotach powstały już w V wieku, do dziś zachowało się z tego okresu jednak tylko jedno malowidło na kasetonowym suficie, umieszczone w grocie nr 18. Malowidła z czasów dynastii Tang, gdy cały region znajdował się jako prefektura Xizhou pod kontrolą Chin, naśladują stylem dzieła z jaskiń Mogao. Najwięcej zabytków pochodzi z IX-XI wieku, kiedy to ujgurski dom panujący w Gaochangu nawrócił się z manicheizmu na buddyzm.

Galeria

Plik:Museum für Indische Kunst Dahlem Berlin Mai 2006 063.jpg|Portrety ujgurskich książąt, IX wiek, grota nr 20 (ob. w Museum für Indische Kunst w Berlinie)
Plik:Central Asian Buddhist Monks.jpeg|Portrety mnichów, IX wiek, grota nr 9
Plik:BezeklikSogdianMerchants.jpg|Wizerunki kupców z Sogdiany, IX wiek, grota nr 9
Plik:Museum für Indische Kunst Dahlem Berlin Mai 2006 064.jpg|Ujgurskie księżniczki, IX wiek, grota nr 9 (ob. w Museum für Indische Kunst w Berlinie)
Plik:Turpan-bezeklik-desierto-d05.jpg|Widok na Bezeklik od strony rzeki






Bibliografia
