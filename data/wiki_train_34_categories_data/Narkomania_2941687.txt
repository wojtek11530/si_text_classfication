Konwencja Narodów Zjednoczonych o zwalczaniu nielegalnego obrotu środkami odurzającymi i substancjami psychotropowymi z 1988 roku to traktat międzynarodowy ONZ, którego celem jest ograniczenie dostępu do prekursorów niezbędnych do nielegalnej produkcji substancji psychoaktywnych objętych Jednolitą kowencją o środkach odurzających lub Konwencją o substancjach psychotropowych, a ponadto zwalczanie przemytu narkotyków i prania brudnych pieniędzy pochodzących z handlu narkotykami.

Środki objęte kontrolą klasyfikuje w dwóch tabelach. Pierwsza z nich zawiera substancje, które mogą z dużym prawdopodobieństwem posłużyć do produkcji nielegalnych substancji, a druga z nich zawiera takie substancje, które są często stosowane do produkcji innych chemikaliów. Wykazy są dostępne na "czerwonej liście" Międzynarodowego Organu Kontroli Środków Odurzających (International Narcotics Control Board).

W Polsce zamiast tabel z tej konwencji obowiązują kategorie prekursorów według prawa Unii Europejskiej, które jednak pokrywają się co do listy substancji (ale nie kategoryzacji) z tabelami Konwencji.



Zobacz też
Inne konwencje międzynarodowe:
Konwencja o substancjach psychotropowych z 1971 roku

Ustawodawstwo polskie:
Ustawa o przeciwdziałaniu narkomanii
Wykaz środków odurzających i substancji psychotropowych


