Seria Miasta w Polsce obejmuje obiegowe, okolicznościowe monety dwuzłotowe ze stopu Nordic Gold. Narodowy Bank Polski zainaugurował tę serię w 2009 roku. Celem serii jest upamiętnienie polskich miast. Pierwszą monetą serii była Częstochowa wyemitowana 21 września 2009 roku.

Lista monet serii Miasta w Polsce
Awers monet ze stopu CuAl5Zn5Sn1 (Nordic Gold) jest stały i przedstawia orła, rok wprowadzenia do obiegu, nominał (2 złote) oraz napis Rzeczpospolita Polska. Na rewersie widnieje wizerunek jednej z charakterystycznych budowli polskiego miasta.









