Jaguarundi (Puma yagouaroundi) – gatunek drapieżnego ssaka z rodziny kotowatych (Felidae). Budową wewnętrzną, jak i zarówno wyglądem przypomina łasicę, gdyż ma spiczasty pysk, długie ciało i krótkie nogi. Jego zasięg obejmuje tereny od Paragwaju aż po południowo-wschodnią część Stanów Zjednoczonych.

Długość tułowia:
Około 65 cm
Długość ogona:
Około 45 cm

Pożywienie

Jaguarundi żywi się małymi ssakami, stawonogami, ptakami, oposami, owocami, również królikami, pancernikami i małpami.

Wygląd ogólny
Jaguarundi jest umaszczony jednolicie, ma futro koloru rdzawego, szarego lub czarnego. Charakterystyczna jest jego sylwetka przypominająca nieco łasicę. Głowę ma niewielką, spłaszczoną, uszy małe i okrągłe, ogon długi.

Dojrzałość płciowa:
Prawdopodobnie 2 lata.
Rozród
Ciąża trwa około 70 dni.Rodzą się 2, czasem 3 cętkowane młode. Cętki szybko znikają. Kocięta zaczynają jeść stały pokarm w wieku 6 tygodni.

Biotop
Zamieszkuje obrzeża lasów deszczowych, gęste zarośla położone najczęściej w pobliżu wody i jałowe suche obszary.

Tryb życia
Wydaje się prowadzić bardziej dzienny tryb życia.

Status
Nie poluje się na niego ze względu na futro nie nadające się do obróbki, lecz z powodu wycinki lasów deszczowych kotu można by nadać status bliskiego zagrożeniu. Wymaga to jednak większej ilości danych.

Podgatunki:
Puma yaguarondi armeghinoi – zachodnia Argentyna
Puma yaguarondi carcomitli – południowy Teksas i Meksyk
Puma yaguarondi eyra – Brazylia, Paragwaj i Argentyna
Puma yaguarondi fossata – Meksyk i Honduras
Puma yaguarondi melantho – Peru i Brazylia
Puma yaguarondi panamensis – Nikaragua i Ekwador
Puma yaguarondi tolteca – Arizona i Meksyk
Puma yaguarondi yaguaroundi – Gujana i Amazonia



Bibliografia
"Wielkie koty. Królewskie stworzenia dzikiego świata" konsultacja naukowa Dr John Seidensticker i Dr Susan Lumpkin Elipsa Warszawa 1992




