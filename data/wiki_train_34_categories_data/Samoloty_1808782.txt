Bloch MB.200''' – francuski czteroosobowy bombowiec produkowany w latach 30. XX wieku. Wyprodukowano 332 maszyny.

Historia
Prototyp oblatano 17 czerwca 1933 roku. Siły Powietrzne Francji zamówiły 208 maszyn, które na stan dywizjonów zostały wprowadzane do 1935 roku.

W Czechosłowacji MB.200'' był budowany na licencji od 1937 roku przez wytwórnie Aero i Avia jako Aero MB-200 i Avia MB.200 dla czechosłowackich Sił Powietrznych, gdzie planowano wybudować 74 egzemplarze. Niemcy po zajęciu Czechosłowacji w 1939 roku przejęli 67 maszyn. Dalsze cztery były w budowie. Od 1940 roku maszyny te były złomowane w Ołomuńcu. Jednak ostatni lot datuje się na 6 marca 1941 roku.

Użycie bojowe
MB.200''' na początku II wojny światowej były technicznie przestarzałe i przed niemiecką ofensywą z 1940 zostały wycofane z pola walki.

Po przegranej kampanii samoloty dostały się w ręce Niemców, gdzie były używane jako samoloty łącznikowe i szkolne. Były także używane przez inne państwa osi (Rumunia, Bułgaria, Chorwacja, Słowacja do walk z Armią Czerwoną).

Niektóre egzemplarze trafiły do sił powietrznych Vichy.

Literatura
Dominique Breffort, André Jouineau, Alan McKay, French Aircraft from 1939 to 1942 Volume 1: From ANF to Curtiss, Histoire & Collections
Enzo Angelucci, World Encyclopedia of Military Aircraft. London, Jane's Publishing, 1981
Kenneth Munson, Die Weltkrieg II-Flugzeuge, Motorbuch-Verlag, Stuttgart 1999
Michael J.H. Taylor, Warplanes of the World 1918-1939'' London:Ian Allen, 1981

Linki zewnętrzne







