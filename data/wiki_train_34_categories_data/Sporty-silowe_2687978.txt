Bernard Piekorz (ur. 5 stycznia 1964 w Starych Siołkowicach) - polski sztangista, medalista mistrzostw świata i mistrzostw Europy. Mistrz Polski i Niemiec.

Biografia
Był zawodnikiem Odry Opole, podnoszenie ciężarów zaczął uprawiać w 1980. Dwukrotnie zdobywał mistrzostwo Polski (1984 i 1986) w kategorii 52 kg, raz wicemistrzostwo Polski w 1987 w kategorii 56 kg, raz brązowy medal mistrzostw Polski w kategorii 56 kg w 1985.

Już jako junior sięgnął kolejno po brąz (1982), srebro (1983) i złoto (1984) mistrzostw Europy juniorów.

Jego największe sukcesy w karierze sportowej to brązowy medal mistrzostw świata w 1985 z wynikiem 237,5 kg, dwukrotnie wicemistrzostwo Europy (1984 z wynikiem 242,5 kg i 1987 z wynikiem 232,5 kg) oraz brązowy medal mistrzostw Europy w 1986 z wynikiem 230 kg. Startował też w zawodach Przyjaźń-84, ale spalił rwanie.

Po mistrzostwach Europy w 1987 pozostał w Niemczech i startował w barwach tego kraju, w kategorii 52 kg - w mistrzostwach świata w 1989 był 10, w mistrzostwach Europy w 1990 zajął 10 miejsce, w 1992 4 miejsce. Był sześciokrotnym mistrzem Niemiec w drużynie Wolfsburga (1987 (kat. 52 kg), 1988, 1989, 1990, 1991 (wszystkie zwycięstwa w kategorii 56 kg) oraz SSV Samswegen (1997 w kategorii 56 kg).

Bibliografia
