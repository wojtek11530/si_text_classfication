Czarna Płóczka (niem. Schwarze Seiffen) – potok w Sudetach Zachodnich w zachodniej części Karkonoszy, w zachodniej części Karkonoskiego Padołu Śródgórskiego, prawy dopływ Kamiennej. Źródła na północny zachód od Trzech Jaworów. Płynie na północny zachód, później na północ. Przyjmuje kilka niewielkich, bezimiennych dopływów. Uchodzi do Kamiennej w Szklarskiej Porębie, naprzeciw Szklarskiej Poręby Dolnej.

Płynie po granicie i jego zwietrzelinie. Cały obszar zlewni Czarnej Płóczki porośnięty jest górnoreglowymi lasami świerkowymi.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



