
Giovanni Battista Pergolesi (ur. 4 stycznia 1710 r. w Jesi, zm. 16 marca 1736 w Pozzuoli) – włoski kompozytor, skrzypek i organista epoki baroku.

Uczył się w konserwatorium w Neapolu, gdzie później powstało większość jego kompozycji. Zalicza się go do grona twórców opery komicznej. Dziełem, które zapewniło mu popularność i przyczyniło się do rozwoju włoskiej opery buffo, było intermezzo La serva padrona, które wystawiono w Neapolu w 1733 roku. Przypominało operę seria, ale akcja była w nim ważniejsza od popisu wokalnego. Kiedy wystawiono ją w Paryżu w 1752 roku, rozpętała „wojnę buffonistów z antybuffonistami”, czyli zwolenników Pergolesiego i Jean-Philippe Rameau.

Pergolesi zmarł na gruźlicę w wieku 26 lat.

Wybrane dzieła

Opery seria
Salustia (Morelli według Zeno Alessandro Severo), Neapol, 1732
Il Prigioniero superbo, Neapol, 1733
Adriano in Siria (Metastasio), Neapol, 1734
L'Olimpiade (Metastasio), Rzym, 1735

Opery buffa
Lo Frate nnamorato (Federico), Neapol, 1732 (wersja zrewidowana 1734)
Flaminio (Federico), Neapol, 1735

Intermezza
La serva padrona (Federico), wykonane razem z operą Il Prigioniero superbo, 1733
La contadina astuta (Mariani), wykonane razem z operą Adriano in Siria, 1734 (wyk. jako Livietta e Tracollo Rzym, 1734; wyk. jako Il ladio finto pazzo, Mediolan, 1739; wyk. jako Il finto pazzo, Wenecja, 1741; wyk. jako Amor fa l'uomo cieco, o La sorte degli amanti, Wenecja, 1742; wyk. jako Il Tracollo, Wenecja, 1744, wyk. jako Livietta, Wenecja, 1746; wyk. jako La finta Polacca, Rzym, 1748)

Serenaty
Il tempo felice (Macri), Torremaggiore, 1735 - muzyka zaginęła

Muzyka religijna
Confitebor - psalm, Neapol, 1732
Deus in adjutorium, Neapol, 1732
Dixit Dominus D-dur - psalm, Neapol, 1732
In coelestibus regnis A-dur - antyfona
In hac die quam decora - motet
Laudate pueri dominum - psalm
Salve regina a-moll - antyfona
Salve regina c-moll - antyfona, 1736
Stabat Mater f-moll - sekwencja, 1736 – ukończone na kilka dni przed śmiercią w Pozzuoli

Oprócz powyższych gatunków Pergolesi tworzył również sonaty, oratoria, psalmy, kantaty, motety i msze.

Zobacz też
Pulcinella



Linki zewnętrzne
