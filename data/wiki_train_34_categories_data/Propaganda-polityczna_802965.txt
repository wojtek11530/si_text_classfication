Pałac Kultury Zagłębia w Dąbrowie Górniczej, został wybudowany w latach 1951-1958, według projektu Zbigniewa Rzepeckiego. Otwarcie zostało dokonane 11 stycznia 1958 r. Został nazwany „Dom Kultury Zagłębia”, a następnie został przemianowany na „Pałac Kultury Zagłębia”. Upływ czasu nie zmienił funkcji PKZ-tu jaką jest oferowanie mieszkańcom Dąbrowy Górniczej i okolic wiele zróżnicowanych form obcowania z kulturą i sztuką. PKZ realizuje projekty z zakresu „Edukacji kulturalnej, upowszechniania i ochrony kultury w tym również ludowej” – „Szkoła tradycji”, „Spotkania z żywym słowem”, „Wychowanie przez sztukę”, „Umysł otwarty”.

Historia
Koncepcja budowy pałacu powstała w 1945 roku. Pomysłodawcą był wojewoda śląsko-dąbrowski, generał Aleksander Zawadzki. 4 lata później, w 1949 roku powołano Komitet Budowy Domu Kultury. Budowę rozpoczęto w maju 1951 roku, a generalnym wykonawcą było Zjednoczenie Budownictwa Miejskiego w Sosnowcu. Projekt wykonał architekt Zbigniew Rzepecki. Otwarcie miało miejsce 11 stycznia 1958 roku. Wtedy też nadano mu nazwę „”Domu Kultury Zagłębia””, którą zmieniono potem w 1964 i 1992 roku. w 1964 nadano też statut placówki. Budynek był wielokrotnie remontowany. 24 lutego 2006 roku udostępniono odrestaurowaną salę teatralną. Od wiosny 2011 roku prowadzony jest generalny remont budynku. Planowana data ukończenia robót to listopad 2013 roku, a ich koszt szacuje się na 35 mln złotych netto.

Nazwa
Nazwa Pałac Kultury Zagłębia jest nazwą najmocniej zakorzenioną w miejscowej kulturze, pomimo że nazwa ta została zmieniona w 1992 roku na Dąbrowski Pałac Kultury. Przed 1964 rokiem ośrodek nazywał się Dom Kultury Zagłębia.

Budynek
Budynek Pałacu Kultury Zagłębia reprezentujący styl socrealistyczny powstał w latach 1951–1958 według projektu Zbigniewa Rzepeckiego, pierwszy tego typu w Polsce wpisany na listę zabytków.
Wnętrza wykonano charakterystycznie dla tamtego okresu. Hole wykończone marmurem, sale zostały pokryte ręcznie malowanymi kaflami, natomiast salę kameralną i salę ślubów wykończono drewnianą boazerią oraz taflami luster.
W budynku znajdują się dwie tablice pamiątkowe:
Tablica upamiętniająca Mieczysława Herejczyka i Franciszka Pilarczyka członków ZMK poległych w 1925 roku w walce z granatową policją,
Tablica pamiątkowa odsłonięta w dniu otwarcia Domu Kultury Zagłębia 11 stycznia 1958 roku

kubatura: 63 000 m³
powierzchnia użytkowa: 4700 m²
w tym:
hole i korytarze: 1900 m²



Działalność kulturalna
W pałacu odbywały się i odbywają: przedstawienia teatralne, koncerty filharmoniczne, koncerty muzyczne, festiwale i przeglądy dla młodych twórców, występy kabaretowe, wystawy i spotkania.
Przy pałacu działa wiele zespołów i grup amatorskich i zawodowych. Do najpopularniejszy formacji związanych z Dąbrowskim pałacem kultury można zaliczyć kabarety Dno oraz Długi, Zespół Pieśni i Tańca ''„Gołowianie”'', Zespół folklorystyczny Zagłębiacy.

Działalność
orkiestra kameralna zagłębia dąbrowskiego
miejska orkiestra z dęta
teatr
kabarety
młodzieżowe zespoły rockowe (zespół Valhalla)
dziecięce zespoły – TANECZNO – WOKALNO – RUCHOWE
warsztaty literackie
sekcje plastyczne
zespoły wokalne i instrumentalne dla dorosłych
zespoły wokalne i taneczne dla dzieci
zespoły taneczne (grupy tańca nowoczesnego i towarzyskiego)
kapela ludowa
zespół folklorystyczny „Gołowianie”
sekcje amatorskiego ruchu artystycznego (Kluby Osiedlowe PKZ, Świetlice Środowiskowe PKZ)
galeria sztuki (w tym zajęcia edukacyjne i arteapii)

Kluby osiedlowe
Helikon
ul. Wojska Polskiego 45
Krąg
ul. Ludowa 19 A
Pięterko
ul. Topolowa 50
Senior
ul. Sobieskiego 3/31
Unikat
ul. Kasprzaka 46 -
Zodiak
ul. 1000-lecia 10

Świetlice środowiskowe
Tucznawa ul.Ks.Stanisława 1
Antoniów ul.Spacerowa 4
Łosień ul.Przedziałowa 1
Łęka ul. Przelotowa 185A
Błędów ul.Żołnierska 180
Okradzionów ul.Białej Przemszy 23
Rudy ul.Turystyczna 86
Kużniczka Nowa
Trzebiesławice ul.Uczniowska 24
Ujejsce ul. Mieszka I 20
Strzemieszyce Małe ul.Główna 61

Galeria

Plik: Budynek Pałacu Kultury Zagłębia w Dąbrowie Górniczej (kubos16)98.jpg|Pałac Kultury Zagłębia. Zdjęcie wykonane z Parku Hallera.
Plik: Budynek Pałacu Kultury Zagłębia w Dąbrowie Górniczej (kubos16)154.jpg|Pałac Kultury Zagłębia. Zdjęcie wykonane z Parku Hallera pokazujące również otoczenie budynku.


Bibliografia
Linki zewnętrzne
