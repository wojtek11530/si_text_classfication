Aminofilina – lek składający się z mieszaniny 2 składników – teofiliny, która jest substancją czynną, oraz etylenodwuaminy, która jest rozpuszczalnikiem, ok. 20-krotnie zwiększającym rozpuszczalność (objętościowo w stosunku 2:1, wagowo teofilina to około 85%). Za działanie terapeutyczne odpowiada teofilina, choć niektórzy autorzy twierdzą, iż etylenodiamina wzmacnia działanie teofiliny. Aminofilinę można podawać zarówno dożylnie, jak i domięśniowo. Stężenie terapeutyczne aminofiliny w surowicy krwi wynosi 10–20 μg/ml.

Mechanizm działania:'''
nieselektywny bloker fosfodiesterazy –> wzrost cAMP, cGMP –> rozszerzenie oskrzeli,
bloker receptorów adenozynowych A1 i A2 –> blokuje skurcz oskrzeli powodowany adenozyną i uwalnianie histaminy,
pobudza ośrodek oddechowy i uwrażliwia go na CO2,
zwiększa skuteczność mm. oddechowych (zwłaszcza przepony),
poprawia klirens nerkowy, działając słabo moczopędnie,
rozszerza naczynia krwionośne (tętnicze mózgu, serca, nerek, płuc i skóry oraz naczynia żylne),
łagodnie obniża ciśnienie tętnicze,
działa dodatnio ino- i chronotropowo na serce.

Wskazania:'''
astmie oskrzelowej,
POCHP,
stany zapalne oskrzeli z odczynem spastycznym,
przewlekłe serce płucne przebiegające z niewydolnością oddechową,
pomocniczo w rozkurczaniu dróg żółciowych oraz udarze mózgu.

Przeciwwskazania
nadwrażliwość na składnik preparatu (szczególnie na etylenodiaminę),
pw. względne:
świeży zawał serca,
zaburzenia rytmu serca (tachyarytmie),
ciężkie nadciśnienie tętnicze,
kardiomiopatia przerostowa ze zwężeniem drogi odpływu komory lewej,
choroba wrzodowa żołądka i dwunastnicy,
nadczynność tarczycy,
padaczka,
ciężkie zaburzenia czynności wątroby i nerek.

Aminofilina w postaci iniekcji była produkowana przez Zakłady Farmaceutyczne PLIVA Kraków, jednak została zakończona z powodu konieczności weryfikacji technologii . Ministerstwo Zdrowia zaakceptowało tą sytuację, dodając, że ze względu na liczne działania niepożądane aminofilina przestała być lekiem niezbędnym we współczesnej medycynie .

Nadal jest dostępna w Polsce w postaci surowca farmaceutycznego Aminophyllinum (producenci m.in. Pharma Cosmetic, Amara, Galfarm), który służy do sporządzania proszków dzielonych, kapsułek, czopków i płynnych mieszanek w zakresie receptury aptecznej.

Praca zbiorowa. Indeks leków medycyny praktycznej. Kraków 2004&nbsp;r.







