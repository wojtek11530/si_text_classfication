Aleksander Griszczuk, ros. Александр Грищук (ur. 31 października 1983 w Moskwie) – rosyjski szachista, arcymistrz od 1999 roku.

Kariera szachowa

Pierwszym międzynarodowym sukcesem Griszczuka było wicemistrzostwo świata juniorów do lat 10 w Duisburgu w roku 1992 (zwyciężył wówczas Luke McShane). W roku 1998 wziął udział w szachowych mistrzostwach Rosji w Sankt Petersburgu, uzyskując wynik 5 pkt z 11 partii, co zostało uznane za duży sukces. Rok 1999 przyniósł mu pierwsze bardzo dobre rezultaty: wygrał szachowy memoriał Michaiła Czigorina w Sankt Petersburgu, awansował do ćwierćfinału mistrzostw Rosji (rozgrywanych systemem pucharowym) oraz wystąpił w narodowym zespole na drużynowych mistrzostwach Europy w Batumi. W tym samym roku FIDE przyznała mu (w wieku 16 lat) tytuł arcymistrza.

Sukcesy i ważniejsze występy w kolejnych latach:

2000 – awans do najlepszej czwórki mistrzostw świata w New Delhi (w półfinale przegrał z Aleksiejem Szyrowem), zwycięstwo w turnieju w Thorshavn (wraz z Rusłanem Ponomariowem),
2001 – w turnieju elity (XIX kat. FIDE) w Linares podzielił miejsce II-VI (za Garrim Kasparowem), awans do II rundy mistrzostw świata w Moskwie,
2002 – zwycięstwo w turnieju Aerofłot Open w Moskwie, II miejsce w Wijk aan Zee (za Jewgienijem Bariejewem), II miejsce w turnieju "Grand Prix FIDE" w szachach szybkich w Dubaju (w finale porażka z Péterem Lékó), po raz pierwszy przekroczył granicę 2700 punktów rankingowych ELO,
2003 – złoty medal na drużynowych mistrzostwach Europy w Płowdiwie,
2004 – zwycięstwo w turnieju elity (XVII kat. FIDE) w miejscowości Pojkowskij (wraz z Siergiejem Rublewskim), awans do ćwierćfinału mistrzostw świata w Trypolisie (w dogrywce przegrał z Rustamem Kasimdżanowem), zwycięstwo w turnieju szachów szybkich Ordix Open w Mainz, srebrny medal w mistrzostwach Rosji w Moskwie (za Garrim Kasparowem),
2005 – IV miejsce w Pucharze Świata w Chanty-Mansijsku, III miejsce w turnieju elity (XVIII kat. FIDE) w Pojkowskij, V miejsce w turnieju elity Corus (XIX kat. FIDE) w Wijk aan Zee,
2006 – IV miejsce w turnieju Melody Amber w Monako, zwycięstwo w mistrzostwach świata w grze błyskawicznej w Rishon Le Zion (po pokonaniu w finale Piotra Swidlera),
2007 – występ w rozegranych w Eliście meczach pretendentów i awans do turnieju o mistrzostwo świata w Meksyku, w którym zajął VIII miejsce,
2009 – dz. I m. w Linares (wspólnie z Wasilijem Iwanczukiem), złoty medal indywidualnych mistrzostw Rosji
2010 – II m. w Linares (za Weselinem Topałowem),
2011 – awans do finału meczów pretendentów w Kazaniu (w którym przegrał z Borysem Gelfandem), II m. w turnieju o Puchar Świata w Chanty-Mansyjsku,
2012 – zwycięstwo w mistrzostwach świata w szachach błyskawicznych, rozegranych w Astanie.

Wielokrotny reprezentant Rosji w turniejach drużynowych, m.in.:
; sześciokrotny medalista: wspólnie z drużyną: dwukrotnie złoty (2000, 2002) i trzykrotnie srebrny (2004, 2010, 2012) oraz indywidualnie – brązowy (2000 – na VI szachownicy),
; ośmiokrotny medalista: wspólnie z drużyną: trzykrotnie złoty (2005, 2010, 2013) i srebrny (2001) oraz indywidualnie – złoty (2005 – na III szachownicy), dwukrotnie srebrny (2001 – na III szachownicy, 2011 – na II szachownicy) i brązowy (2010 – na I szachownicy),
; czterokrotny medalista: wspólnie z drużyną – dwukrotnie złoty (2003, 2007) i brązowy (2013) oraz indywidualnie – złoty (2011 – na II szachownicy).

Najwyższy ranking w dotychczasowej karierze osiągnął 1 października 2014 r., z wynikiem 2797 punktów zajmował wówczas 4. miejsce na światowej liście FIDE, jednocześnie zajmując 1. miejsce wśród rosyjskich szachistów.

Życie prywatne
Żoną Aleksandra Griszczuka jest czołowa ukraińska szachistka, Natalija Żukowa.



Bibliografia
ChessBase Megabase 2008
[dostęp 2010-03-01]

Linki zewnętrzne
