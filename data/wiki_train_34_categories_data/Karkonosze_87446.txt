Czarna Kopa (czes. Svorová hora, niem. Schwarze Koppe, 1407 m n.p.m.) – szczyt w głównej grani Karkonoszy. Znajduje się w Czarnym Grzbiecie odchodzącym na wschód od szczytu Śnieżki. Zbudowana jest ze skał metamorficznych wchodzących w skład wschodniej osłony granitu karkonoskiego, głównie łupków łyszczykowych. Na grzbiecie Czarnej Góry zachowały się, powstałe w plejstocenie, w warunkach klimatu peryglacjalnego, gleby poligonalne.

Czarna Kopa położona jest na granicy polsko-czeskiej, na wschodzie sąsiaduje ze Średnią Kopą.

Ochrona przyrody
Czarna Kopa położona jest na obszarze Karkonoskiego Parku Narodowego oraz czeskiego Karkonoskiego Parku Narodowego (czes. Krkonošský národní park, KRNAP).

Szlaki turystyczne
– niebieski szlak z rozdroża pod Śnieżką Czarnym Grzbietem na Czarną i Średnią Kopę i dalej na Sowią Przełęcz.

Ciekawostka
Czeska nazwa Svorová hora pochodzi od skał z których jest zbudowana: svor znaczy łupek.

Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-východ. turistická a lyžařská mapa 1:25&nbsp;000, Nakladelství ROSY, 1995, 80-85510-29-4





