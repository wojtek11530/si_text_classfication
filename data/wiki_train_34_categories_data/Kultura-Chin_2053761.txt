Zabytkowe centrum Makau (ang.: Historic Centre of Macau; chin. trad.: 澳門歷史城區; port: O Centro Histórico de Macau) – zespół ponad dwudziestu obiektów będących przykładem asymilacji i współistnienia kultur chińskiej i zachodniej na obszarze Makau, dawnej kolonii portugalskiej.

W 2005 roku zabytkowe centrum Makau zostało wpisane na listę światowego dziedzictwa UNESCO, stając się 31 obiektem światowego dziedzictwa na terenie Chin. UNESCO tak opisuje zabytkowe centrum Makau: "Historyczna ulica miasta z portugalskimi i chińskimi rezydencjami, budowlami sakralnymi i gmachami publicznymi, czyni z zabytkowego centrum Makau rzadki przykład miejsca, w którym przez kilka wieków spotykały się estetyczne, kulturalne, architektoniczne i techniczne wpływy Wschodu i Zachodu" oraz "miejsce [to] jest świadectwem jednego z najdłużej trwających spotkań Chin ze światem Zachodu, możliwych dzięki ożywionej międzynarodowej wymianie handlowej".

Lista obiektów
Zabytkowe centrum Makau składa się z dwóch stref wydzielonych w centrum miasta, na półwyspie Makau. Każda strefa jest otoczona strefą buforową.

Strefa 1


Świątynia A-Ma
Koszary Mauretańskie
Plac Largo do Lilau
Dom Mandaryna
Kościół św. Wawrzyńca
Seminarium i kościół św. Józefa
Plac Largo de Santo Agostinho 
Teatr Dom Pedro V
Biblioteka Sir Roberta Ho Tunga
Kościół św. Augustyna 
Budynek Leal Senado
Plac Largo do Senado
Świątynia Sam Kai Vui Kun 	
Święty Dom Miłosierdzia
Katedra Narodzenia Najświętszej Marii Panny
Rezydencja Lou Kau
Kościół św. Dominika
Ruiny katedry św. Pawła 
Świątynia Na Tcha
Stare mury obronne
Fortaleza do Monte
Kościół św. Antoniego 
Ogród Casa
Stary cmentarz protestancki i stare kwatery Brytyjskiej Kompanii Wschodnioindyjskiej

Strefa 2
Twierdza Guia wraz z Kaplicą Guia i Latarnia Morską Guia





