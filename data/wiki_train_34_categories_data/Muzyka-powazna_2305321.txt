Listy z Placu Zgody – poemat symfoniczny Zbigniewa Książka, do którego muzykę skomponował Bartłomiej Gliniak.

Libretto opowiada prawdziwą historię młodej Żydówki piszącej do ukochanego zza bram getta, ostatecznie straconej w Treblince. Listy te znalazł kielecki dziennikarz Marek Maciągowski – były one inspiracją dla Książka. Przed premierą Mirosław Sawicki odczytał przesłanie Marka Edelmana, bojownika Getta Warszawskiego, który pogratulował Kielcom pozytywnej pamięci i wspierania tej pamięci.

Jako soliści wystąpili Aleksandra Bieńkowska i Janusz Kruciński. W rolę narratora wcielił się Igor Michalski. Towarzyszyła im orkiestra symfoniczna Filharmonii Świętokrzyskiej, chór Instytutu Edukacji Muzycznej Uniwersytetu Jana Kochanowskiego i chór kameralny Fermata. Dyrygował Jacek Rogala.

Lista utworów
Kara śmierci
Maria Konwaliowa
Czy me usta przeklęte
I muszą zostać wytępieni
Gdy ty kobietą się stawałaś
Ty, co gwiazdami niebo łatasz
Plac Zgody
Byle nam walca nie przerwali
Bez ciebie może słońce zgasnąć
Z jakąś zabawką dziecka w ręku
Ja chcę żyć, na miłość boską żyć
Dałeś nam, Panie, cud myślenia
Tak łatwo było powiedzieć – uciekajcie
Czy w każdym okruch Pana Boga
Ma być rasa panów


