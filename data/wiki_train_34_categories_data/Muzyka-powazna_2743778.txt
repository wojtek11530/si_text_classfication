Nędza uszczęśliwiona (pełny tytuł w pisowni oryginalnej: Nędza uszczęśliwiona Naypierwsza oryginalna polska opera w dwóch aktach z muzyką Macieia Kamieńskiego wystawiona w Warszawie 1778'') – dwuaktowa opera z muzyką Macieja Kamieńskiego i librettem Wojciecha Bogusławskiego powstałym na podstawie kantaty Franciszka Bohomolca.

W 1777 Franciszek Bohomolec napisał libretto do kantaty Nędza uszczęśliwiona. Wojciech Bogusławski przerobił ową kantatę na libretto operowe i z muzyką Macieja Kamieńskiego prapremiera opery miała miejsce 11 lipca 1778 w Pałacu Radziwiłłów w Warszawie.

Nędza uszczęśliwiona (1778) uchodziła do 2005 roku – tj. do czasu opublikowania anonimowego rękopisu komicznej opery barokowej z biblioteki Uniwersytetu im. Adama Mickiewicza w Poznaniu w opracowaniu prof. Jerzego Gołosa, której nadał tytuł Heca albo polowanie na zająca datowaną na XVII/XVIII w. libretto przed ok. 1680 – za pierwszą znaną operę w języku polskim. Przed Nędzą uszczęśliwioną istniały opery wcześniejsze Michała Kazimierza Ogińskiego: Opuszczone dzieci – 1771, Słonim, Filozof zmieniony – 1771, Słonim.

Osoby
Podstarości – baryton
Anna, uboga wieśniaczka – sopran
Kasia, iéy córka – sopran
Jan, bogaty mieszczanin – bas
Antek, parobek – tenor

Rzecz dzieie się we Wsi Szlacheckiéy.

Zobacz też
Polska opera



Bibliografia
Marian B. Michalik, Kronika opery, wyd. Kronika, Warszawa 1993
Józef Kański, Przewodnik operowy, Polskie Wydawnictwo Muzyczne, Kraków 2001
Bronisław Horowicz, Teatr operowy. Historia opery. Realizacje sceniczne. Perspektywy.'', PIW, Warszawa 1963
Encyklopedia Muzyki, red. A. Chodkowski, PWN Warszawa 1995.

Linki zewnętrzne
