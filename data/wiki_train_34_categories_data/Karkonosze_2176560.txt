Sucha Siklawa (niem. '' Rauschende Kochel) – potok w Sudetach Zachodnich, w zachodniej części Karkonoszy. Lewy dopływ Szklarki.

Opis
Sucha Siklawa ma źródła na północnych zboczach Wielkiego Szyszaka na wysokości 1050-1070 m n.p.m. Powstaje z połączenia kilku drobnych, bezimiennych potoczków. Płynie na północ rónolegle do Niedźwiady, później Szklarki. Przyjmuje niewielki dopływ Bielnik. Uchodzi do Szklarki na wysokości 655 m n.p.m. u podnóży Bucznika.

Dopływy
Poza kilkoma bezimiennymi, Sucha Siklawa przyjmuje 2 lewe dopływy:
Wrzączka
Bielnik

Zlewnia
Sucha Siklawa wraz z dopływami odwadnia północne stoki Karkonoszy poniżej Wielkiego Szyszaka i Śnieżnych Kotłów.

Budowa geologiczna
Płynie po granicie i jego zwietrzelinie.

Roślinność
Cały obszar zlewni Suchej Siklawy porośnięty jest górnoreglowymi lasami świerkowymi.

Zagospodarowanie turystyczne
W górnym biegu Suchą Siklawę przecina  czarny szlak turystyczny z Jagniątkowa do Schroniska PTTK „Pod Łabskim Szczytem”.

Ciekawostka
Wg Słownika geografii turystycznej Sudetów Wrzączka jest dopływem Suchej Siklawy, natomiast na mapie Wydawnictwa "Plan" (Mapa turystyczna Karkonosze polskie i czeskie) jest ona dopływem Bielnika.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7





