Karol Zygmunt Henryk Merzbach, także Charles Merzbach (ur. 18 grudnia 1875 w Brukseli, zm. w 1943 tamże) – belgijski wojskowy żydowskiego pochodzenia, badacz Polonii belgijskiej.

Biografia
Urodził się jako syn Henryka Merzbacha i Henryki Elizy Ghislane Le Hardy de Beaulieu (ur. 1851). Był wnukiem warszawskiego wydawcy i księgarza Zygmunta Merzbacha. Miał troje rodzeństwa: Helenę Elżbietę (ur. 1871), Jerzego Zygmunta (ur. 1874, prawnika) oraz Klarę Hortensję (ur. 1880).

O jego młodości niewiele wiadomo. Uzyskał stopień pułkownika dyplomowanego. Pełnił służbę w belgijskim sztabie generalnym. W uznaniu zasług położonych dla Belgii otrzymał liczne wysokie odznaczenia.

Badał dzieje polskiej emigracji w Belgii i publikował rezultaty swych prac. Ogłosił m.in. L'emigration polonaise en Belgique après 1830 et 1863''.

Był żonaty z Janiną Stefanią Ludwiką Annemans (ur. 1883), z którą miał czworo dzieci: Ghislane Paulinę (ur. 1913), Klarę Marię (ur. 1914), Henryka Karola (ur. 1920) i Wita Jerzego (ur. 1922).

Ordery i odznaczenia
Komandor Orderu Leopolda (z palmą)
Krzyż Wojenny
Distinguished Service Order
Krzyż Zasługi Wojskowej
Komandor Orderu Nilu
Członek Orderu Gwiazdy Etiopii



Bibliografia
