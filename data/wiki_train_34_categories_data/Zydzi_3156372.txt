Sofia Kisselov (hebr. סופיה קיסלוב) (ur. 1923 w Krakowie) – izraelska malarka, artysta plastyk.

Urodziła się w kosmopolitycznej rodzinie polskich Żydów. Studiowała na Akademii Sztuk Pięknych w Krakowie, w 1946 przerwała naukę i razem z bratem wyemigrowała do Izraela. Po osiedleniu się kontynuowała naukę w Szkole Sztuk Pięknych i Rzemiosł Artystycznych Besaleel w Jerozolimie. Duża część jej twórczości zajmują portrety, które posiadają cechy biograficzne. Posługuje się techniką olejną tworząc na płótnie przy pomocy szpachelki stosując żywe kolory. Poza malarstwem jej dorobek obejmuje gobeliny, mozaiki tworzone ze szkła, odlewy aluminiowe. Jej prace zdobią wiele obiektów publicznych w Izraelu m.in. mozaika szklana w Centrum Badań Rolnictwa w Rehovot, gobelin w Helena Rubinstein Museum w Tel Awiwie, kompozycja ścienna w ratuszu w Nesher, rzeźby z aluminium w Community Center w Arad i na Centralnym Dworcu Autobusowym w Eliacie, gobeliny w Lev Cinemas w Tel Awiwie i w Muzeum Biblii w Tel Awiwie.

Linki zewnętrzne
