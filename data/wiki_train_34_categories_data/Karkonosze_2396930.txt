Wiaterna (niem. Semmeljunge) – grupa granitowych skałek w południowo-zachodniej Polsce, w Sudetach Zachodnich, w środkowej części Karkonoszy.

Wiaterna położona jest w środkowej części Karkonoszy, na północnym stoku Śląskiego Grzbietu, w górnej (południowej) części bocznego ramienia odchodzącego ku północy od Małego Szyszaka, przechodzącego przez Suchą Górę i zakończonego Płonikiem nad Przesieką. Leżą na południe od Suchej Góry, w obniżeniu łączącym ją z Małym Szyszakiem.

Jest to zgrupowanie skałek, składające się z kilku granitowych ostańców o wysokości dochodzącej do kilku metrów. Położone na wysokości około 1070 m n.p.m.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


