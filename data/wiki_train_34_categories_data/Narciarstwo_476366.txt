Thorleif Schjelderup (ur. 20 stycznia 1920 w Oslo - zm. 28 maja 2006 tamże) - norweski skoczek narciarski i pisarz, brązowy medalista olimpijski.

Kariera
W 1948 roku wziął udział w igrzyskach olimpijskich w Sankt Moritz zdobywając brązowy medal. Po pierwszej serii znajdował się na drugiej pozycji za Finem Mattim Pietikäinenem i dwoma rodakami: Petterem Hugstedem i Birgerem Ruudem. Słabszy skok Pietikäinena w drugiej serii spowodował, że wszyscy trzej Norwegowie przesunęli się o jedno miejsce wyżej, Schjelderup zdobył więc brązowy medal, a Fin był ostatecznie czwarty, przegrywając z Schjelderupem o 0,5 punktu.

W 1948 roku zajął drugie miejsce w konkursie skoków podczas Holmenkollen ski festival oraz zdobył brązowy medal mistrzostw Norwegii. Rok wcześniej był wicemistrzem kraju.

Był pierwszym Norwegiem, który przeskoczył 100 metrów. W 1948 roku ożenił się z amerykańską piosenkarką, Anne Brown i zamieszkał z nią w Oslo. Pierwsze swoje dzieło literackie Schjelderup opublikował w 1952 r. Jego książki dotyczą sportu oraz natury Norwegii.

Osiągnięcia
Igrzyska olimpijskie


Linki zewnętrzne
