Teresa Halina Woźniak (ur. 12 lipca 1941 w Dokudowie) – polska lekarz i polityk, posłanka na Sejm X kadencji.

Życiorys
Ukończyła Akademię Medyczną w Białymstoku w 1968, uzyskując tytuł zawodowy lekarza internisty. W 1989 uzyskała mandat posłanki na Sejm kontraktowy. Została wybrana w okręgu Suwałki z puli Polskiej Zjednoczonej Partii Robotniczej.

Pod koniec kadencji należała do Poselskiego Klubu Pracy. Komisje sejmowe, których była członkinią:
Komisja Samorządu Terytorialnego,
Komisja Nadzwyczajna do zbadania sprawy importu alkoholi,
Komisja Nadzwyczajna do rozpatrzenia projektów ustaw dotyczących samorządu terytorialnego,
Komisja Samorządu Terytorialnego, Gospodarki Przestrzennej i Komunalnej.

Radna Wojewódzkiej Rady Narodowej w Suwałkach, przewodnicząca Komisji Zdrowia. W wyborach samorządowych w 1994 uzyskała mandat radnej Rady Miejskiej w Ełku z listy Unii Pracy. 

W 1985 odznaczona Złotym Krzyżem Zasługi.



Bibliografia
