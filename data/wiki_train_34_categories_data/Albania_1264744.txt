Agim Qirjaqi – (ur. 27 stycznia 1951 w Tiranie, zm. 28 marca 2010 w Tiranie) - albański aktor i reżyser.

Ukończył studia aktorskie w Instytucie Sztuk w Tiranie w 1973 r. Po studiach rozpoczął pracę w Teatrze Ludowym (alb. Teatri Popullor). W teatrze tym zasłynął kreacjami aktorskimi w repertuarze szekspirowskim, a także w sztukach Becketta. W tym samym teatrze reżyserował Fando i Lis Arrabala, Wroga Ludu Ibsena, a także Ryszarda III W.Szekspira. W latach 1978-1981 pracował także jako reżyser w albańskiej TV.  W latach 2002-2003 był dyrektorem Teatru Narodowego w Tiranie. 

W latach 1989-1991 odbywał staż aktorski w Il Picolo Teatro w Mediolanie, a także w Teatro Eliseo w Rzymie.

Karierę filmową rozpoczął od roli w Rruge te bardha (Białe drogi) w 1974 r. Zagrał potem jeszcze 19 ról filmowych. W 1977 otrzymał główną nagrodę na II Festiwalu Filmów Albańskich za rolę dyrektora w filmie Lulekuqet mbi mure. W polsko-albańskiej koprodukcji Kolonel Bunker partnerował Annie Nehrebeckiej.

Od 1992 stał na czele Stowarzyszenia Aktorów Albańskich. Uhonorowany tytułem Zasłużonego artysty (alb. Artist i merituar). Zmarł 28 marca 2010 po długiej chorobie w wieku 59 lat.

Role filmowe
1974: Rruge te bardha (Białe drogi) jako profesor
1976: Lulekuqet mbi mure (Czerwone maki na murze) jako dyrektor
1976: Dimri i fundit (Ostatnia zima) jako niemiecki dowódca
1978: Kur hidheshin themelet jako Halil Nure
1979: Radiostacioni (Radiostacja) jako pisarz
1980: Sketerre 43'' jako profesor
1981: Agimet e stinës së madhe jako delegat Astrit
1981: Në prag të lirisë (U progu wolności) jako Lumo Skendo
1983: Apasionata jako nauczyciel Jani
1987: Tela për violinë jako Muço
1987: Rrethi i kujtesës (Krąg pamięci) jako Dr Artan
1988: Stolat në park jako Aleks
1988: Misioni përtej detit jako Jani
1998: Dasma e Sakos (Ślub Sako) jako adwokat
1998: Kolonel Bunker (Pułkownik Bunkier) jako pułkownik Muro Neto
2001: Parullat (Hasła) jako Dyrektor szkoły
2004: I dashur armik (Mój drogi wróg) jako Ethem
2009: Kronike provinciale



Linki zewnętrzne
Bibliografia
Elsa Demo, Njerëzit duartrokasin Agim Qirjaqin, Shekulli 29 III 2010.








