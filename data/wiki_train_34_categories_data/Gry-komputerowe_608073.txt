Broken Sword – seria gier przygodowych, stworzona przez Revolution Software. Głównymi bohaterami są George Stobbart i Nicole Collard, którzy odkrywają szereg zagadek i historii, aby ocalić świat przed niebezpieczeństwem. Pierwsza oraz druga część gry jest kontrolowana poprzez point-and-click (ang. Wskaż i kliknij), czyli tylko za pomocą myszy komputerowej. W trzeciej części gracz może wybrać, czy grać za pomocą myszy, czy klawiatury. Grafika gry w dwóch pierwszych częściach jest dwuwymiarowa, zaś w trzeciej w 3D.

Broken Sword: The Shadow of the Templars

Pierwsza część gry została zrealizowana w 1996 roku. George Stobbart, student z USA nieomal traci życie gdy kawiarnia w której właśnie odpoczywa zostaje wysadzona w powietrze przez klauna. George rusza śladem tajemniczego zamachowca i wkrótce poznaje francuską dziennikarkę Nicole Collard z którą kontynuuje śledztwo. Zaprowadzi ono bohaterów gry do wielkiej tajemnicy templariuszy.

Zarówno Nicole jak i George mają bardzo silne osobowości i przenikliwe spostrzeżenia na temat otaczającego ich świata. Gra nawiązuje do najlepszych tradycji gier przygodowych z początku lat dziewięćdziesiątych.

Cechą charakterystyczną gry było zastosowanie "klasycznego" dwuwymiarowego "rysowanego" modelu świata w momencie gdy reszta gier wchodziła w świat 3D.

Do gry nigdy nie powstało oficjalne spolszczenie, jednak (tak jak do wielu innych pozycji) do Broken Sword stworzone jest nieoficjalne tłumaczenie dialogów.

Broken Sword II: The Smoking Mirror
Druga część gry ukazała się w 1997 roku. Bohaterowie zostają wplątani w następną tajemniczą eskapadę. Tym razem gra związana jest ze złowieszczym cieniem nadchodzącego zaćmienia i przemytem narkotyków, które okazują się być drogą do demonicznych mocy starożytnej cywilizacji Majów.

Broken Sword: The Sleeping Dragon (Broken Sword 3)
Po kilkuletniej przerwie bohaterowie George Stobbart i Nicole Collard znów powracają, w 2003 roku. Trzecia część jest całkowicie stworzona w trójwymiarze. Zakon templariuszy wraca, aby znów zawładnąć nad światem. Tym razem bohaterowie muszą rozwiązać zagadkę śpiącego smoka. Akcje gry dzieje się w różnych miastach, takich jak: Glastonbury, Paryż, Praga oraz Kongo. Gra została wydana na platformy Xbox, PS2 oraz PC.

Broken Sword: The Angel of Death (Broken Sword 4)
Czwarta części serii miała europejską premierę 15 września 2006 roku, zaś w Polsce została wydana 26 stycznia 2007. Tym razem główny bohater, George Stobbart, zakochuje się w pięknej blondynce Annie Marii, która zostaje porwana. George próbując ją odnaleźć jest wciągnięty w kolejną intrygę, związaną z pradawnym manuskryptem. Akcja rozpoczyna się w Nowym Jorku, ale gracz odwiedzi również takie miejsca jak: Stambuł, Watykan, czy Phoenix. Gra została wydana w polskiej wersji językowej.

Polska wersja
Tłumaczenie: Michał Bochenek, Barbara Giecold-Bochenek
Borys Szyc – George Stobbart
Magdalena Cielecka – Anna Maria

Broken Sword 2.5: The Return of the Templars
Broken Sword 2.5 został wydany 28 września 2008 i jest nieoficjalną darmową grą stworzoną przez MindFactory, grupy składającej się z fanów oryginalnej serii. W tej odsłonie zostaje wyjaśniona historia pomiędzy Broken Sword II: The Smoking Mirror a Broken Sword: The Sleeping Dragon. Gra pierwotnie posiada niemiecki dubbing, a wersja angielska głosów została wydana 18 października 2010 (z wyjątkiem George'a). Prace nad grą rozpoczęły się w 2000 roku.

Ciekawostki
Część druga jest jedyną, której fabuła nie jest powiązana z templariuszami.
Każdą część w Polsce wydał inny wydawca – drugą IPS Computer Group, trzecią LEM, a czwartą CD Projekt. Ponadto pierwsza część była dystrybuowana przez Cenegę, jednak bez polskiej wersji językowej. Pierwsza część była też dostępna w Polsce w ramach pakietu Megapak 8.
Ulica Montfaucon w Paryżu jest jedyną lokalizacją wspólną dla pierwszych trzech części gry.
Nico odczytuje swoją "przepowiednię" – "Kłótnia rodzinna obróci się na twoją korzyść" – to nawiązanie do pierwszej odsłony serii, gdzie dziewczyna opowiada o tym, że jej rodzice się rozwiedli, a ona zamieszkała z ojcem i była z tego zadowolona.
Duch pojawiający się w metrze to Khan w stroju kobiety. Jeśli użyjesz na nim tabliczkę czekolady, na lewo, na końcu otworzy się przejście do fragmentu gry Beneath A Steel Sky – jednej z poprzednich gier studia Revolution.
W trzeciej części tylko raz pojawia się opcja odpowiedzi "tak" lub "nie", dość częstej w poprzednich.
Amerykańskie małżeństwo, Duane i Pearl Henderson, pojawia się w mieście Marib w Syrii w pierwszej części gry oraz w mieście Quaramonte w Ameryce Środkowej w części drugiej. Sam Duane pojawia się w Rzymie w części czwartej.

Linki zewnętrzne
