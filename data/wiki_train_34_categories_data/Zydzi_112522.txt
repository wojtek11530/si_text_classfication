
Józef Archutowski (ur. 1 listopada 1879, zm. 31 sierpnia 1944 w Warszawie) – polski ksiądz rzymskokatolicki, teolog, profesor Uniwersytetu Jagiellońskiego.

Biografia
Był długoletnim dziekanem Wydziału Teologicznego UJ. W latach trzydziestych był także kuratorem Młodzieży Wszechpolskiej na UJ. Po wybuchu II wojny światowej, aresztowany 6 listopada 1939 roku w gronie profesorów krakowskich w ramach akcji Sonderaktion Krakau wymierzonej przeciw inteligencji polskiej, został wywieziony do obozu w Sachsenhausen. Uwolniony w 1940 m.in. dzięki interwencji Stolicy Apostolskiej.

Po zwolnieniu z obozu, był m.in. proboszczem parafii Nawiedzenia NMP w Warszawie i wykładał na tajnym Wydziale Teologii Katolickiej UW. Zginął podczas powstania warszawskiego 31 sierpnia 1944 w zbombardowanym kościele PP. Sakramentek na Rynku Nowego Miasta wraz z 35 zakonnicami i osobami cywilnymi.

Jego brat, bł. Roman Archutowski  - rektor warszawskiego Seminarium Duchownego, zginął w 1944 w Majdanku.

Zmarł w 1944 roku, spoczywa w mogile zbiorowej księży emerytów na Cmentarzu Powązkowskim w Warszawie (kw. 107–VI–23/30).

Publikacje (wybór)
Patrjarchat czy matrjarchat?'', 1910
Podręczna encyklopedya kościelna, 1912
Historja święta Starego Testamentu, 1915
Zmartwychwstanie Jezusa Chrystusa wobec krytyki współczesnej, 1916
Co to jest Pismo Św. ?'', 1922
Sługa Jahwy w księdze Izajasza proroka, 1923
Monoteizm izraelski i jego geneza, 1924
Gramatyka języka hebrajskiego, 1925
Historyczność potopu, 1931
Protoewangelja, 1933
Historia i krytyka tekstu hebrajskiego Starego Testamentu, 1938



Bibliografia
