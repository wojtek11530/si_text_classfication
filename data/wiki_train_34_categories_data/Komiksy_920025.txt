Transmetropolitan to postcyberpunkowa amerykańska seria komiksowa, której autorami są Warren Ellis (scenariusz) i Darick Robertson (rysunki), publikowana przez DC Comics w latach 1997-2002. Opisuje przygody dziennikarza imieniem Spider Jerusalem (Pająk Jeruzalem), który jest autorem wyjątkowo popularnych felietonów z serii "Tego nienawidzę", publikowanych na łamach czasopisma The Word. Sama akcja komiksu przerywana jest krótkimi felietonami głównego bohatera, które komentują bieżące wydarzenia. Styl dziennikarstwa Spidera Jerusalema przypomina felietony w stylu gonzo pisane przez Huntera S. Thompsona.

Seria ukazała się pierwotnie w 60 zeszytach, które później zebrano w 10 tomów. Po polsku nakładem wydawnictwa Mandragora ukazały się dotychczas albumy:

Powrót na ulicę (pol. wyd. 2002 r.), zawiera zeszyty 1-3
Żądza życia cz. 1 (pol. wyd. 2002 r.) i cz. 2 (pol. wyd. 2003 r.), zawierają zeszyty 4-12
Rok drania (pol. wyd. 2007 r.), zawiera zeszyty 13-18 


