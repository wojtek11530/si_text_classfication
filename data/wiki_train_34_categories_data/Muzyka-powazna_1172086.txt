
Johann Georg Pisendel (ur. 26 grudnia 1687 roku w Cadolzburgu, zm. 25 listopada 1755 roku w Dreźnie) – niemiecki kompozytor późnego baroku.

Biografia
Pierwsze lekcje muzyki dostawał od ojca – muzyka. W wieku 9 lat został przyjęty jako chórzysta do kapeli księcia Ansbach, uczył się tam pod kierunkiem śpiewaka Francesco Antonio Pistocchiego i kompozytora Giuseppe Torelliego. Gdy jego głos uległ mutacji, przeniósł się do Drezna, gdzie zarabiał jako skrzypek. Od marca roku 1709 mieszkał w Lipsku i Weimarze, gdzie poznał Jana Sebastiana Bacha i Georga Philippa Telemanna. Pisendel był członkiem i uczniem założonego przez Telemanna Collegium musicum. W roku 1710 Pisendel przejął posadę dyrektora lipskiego Collegium musicum (jego poprzednikiem był Melchior Hoffmann). W roku 1711, po koncercie wyjazdowym w Darmstadt, Pisendelowi zaoferowano pracę w orkiestrze landgrafa Hesji, ale odmówił. Od stycznia 1712 pracował w Saskiej Hofkapelle (orkiestrze nadwornej) w Dreźnie, początkowo jako skrzypek, a od roku 1728 jako Kapellmeister. Stanowisko to utrzymał aż do śmierci. Towarzysząc księciu, który odbywał swoje Grand Tour, w latach 1716-17 był w Wenecji, gdzie poznał Antonio Vivaldiego, którego utwory znał i wykonywał już przedtem. Pisendel dedykował Vivaldiemu 4 sonaty, 5 concerti grossi i sinfonię. Około roku 1718 Pisendela zaczął uczyć przyjaciel Bacha Johann David Heinichen.

Twórczość
Wpływ Johanna Georga Pisdendela na muzykę jego czasów był ogromny. Tomaso Albinoni, Antonio Vivaldi i Georg Philipp Telemann dedykowali mu wiele ze swoich koncertów. Johann Georg Pisendel miał w swych czasach opinię jednego z najlepszych skrzypków i kompozytorów muzyki instrumentalnej w Niemczech. Jego uczniami byli min: Franz Benda i Johann Gottlieb Graun, a Jan Dismas Zelenka był jego przyjacielem. Po śmierci Zelenki, Pisendel postarał się o pośmiertne wydanie jego dzieł.

Zachowało się niezbyt wiele dzieł Pisendela, który z zasady komponował niewiele, skupiając się na jakości. Wszystkie zachowane dzieła są instrumentalne:
10 koncertów skrzypcowych
4 koncerty orkiestrowe
sonaty skrzypcowe (kilka)
Sinfonia
Trio

Wybrana dyskografia
J.G. Pisendel: Dresden Concertos. Concerti con varii strumenti (Concertos for various instruments). Performed by the Freiburg Baroque Orchestra with Gottfried Von der Goltz and Petra Müllejans, solo violinists. Orchestra directed by Gottfried Von der Goltz. (Carus 83301)
Per Monsieur Pisendel. Violin sonatas by Vivaldi, Albinoni, & Pisendel. Performed by La Serenissima directed by Adrian Chandler (Avie 0018) Six violin sonatas dedicated to or composed by Pisendel himself.

Linki zewnętrzne
]]








