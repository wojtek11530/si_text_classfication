

Trałowce projektu 207''' – seria 17 polskich trałowców bazowych zbudowanych przez Stocznię Marynarki Wojennej w Gdyni dla polskiej Marynarki Wojennej.

Projekt
W połowie lat 60. XX wieku Polska Marynarka Wojenna znacznie rozbudowywała siły przeciwminowe, które liczyły 56 okrętów 5 typów, w tym dwa typu kutrów trałowych. Wraz z końcem lat 60. w Dowództwie Marynarki Wojennej (DMW) zrodziła się koncepcja budowy nowego typu trałowca redowego. W tym celu podjęto i przeprowadzono wiele analiz technicznych tak, że w 1968 roku opracowano wstępne wymagania taktyczno-techniczne nowych okrętów, których kadłuby miały być drewniane. Wkrótce jednak zarzucono tą koncepcję i rozpoczęto szereg prac naukowo-badawczych z zakresu konstrukcji i technologii okrętów z laminatów poliestrowo-szklanych (LPS), wyposażenia trałowego, czy też minimalizacji pól fizycznych. Na początku 1970 roku w Biurze Projektowo-Konstrukcyjnym Stoczni Północnej im. Bohaterów Westerplatte w Gdańsku, rozpoczęto prace projektowe nad nową jednostką małomagnetycznego trałowca redowego. Rolę głównego konstruktora sprawował mgr inż. Roman Kraszewski, którego później zastąpił mgr inż. Janusz Jasiński. Z ramienia Szefostwa Budowy Okrętów DMW nadzór sprawował kmdr Kazimierz Perzanowski. W tym samym roku ukończono analizę taktyczno-techniczno-ekonomiczną okrętu, który otrzymał numer projektowy ''207'' i jawny kryptonim Indyk. 

Jednostka prototypowa, nosząca oznaczenie typ 207D ORP „Gopło”, została zwodowana 16 kwietnia 1981 w Stoczni Marynarki Wojennej w Gdyni. Jednostkę  wykorzystano w roli okrętu doświadczalnego przeznaczonego do testowania nowych typów stacji hydrolokacyjnych i trałów. Miejsce stacjonowania okrętu to Port Wojenny Gdynia-Oksywie. Kolejne jednostki serii, noszące oznaczenie typ 207P, weszły do składu 12 Dywizjonu Trałowców 8 Flotylli Obrony Wybrzeża w Świnoujściu.

Okręty przeznaczone dla 13 Dywizjonu Trałowców 9 Flotylli Obrony Wybrzeża na Helu to zmodernizowana wersja jednostek typu 207'' która nosi oznaczenie typ 207M. Pierwszy okręt tego typu to ORP „Mamry”. Został on zwodowany 20 września 1991, a oddanie do służby nastąpiło 25 września 1992.

Opis
Trałowce typu 207'' mają kadłuby wykonane  z laminatu poliestrowo-szklanego, dzięki czemu okręty te są trudniej wykrywalne przez czujniki magnetyczne umieszczone w minach morskich.
W skład wyposażenia okrętów wchodzą m.in.
trał kontaktowy
trał akustyczny
trał elektromagnetyczny
stacje hydrolokacyjne podkilowe i holowane
urządzenia demagnetyzacyjne
sprzęt radiolokacyjny.

Zestawienie


Bibliografia
Jacek Krzewiński, "Trałowce bazowe projektu 207M", NTW nr 3/1993, ISSN 123-1655



Linki zewnętrzne
