Jacek Jan Moll (ur. 6 maja 1949 Poznaniu) - polski kardiochirurg dziecięcy, prof. dr hab. nauk medycznych, kierownik Kliniki Kardiochirurgii Instytutu Centrum Zdrowia Matki Polki w Łodzi, syn Jana Molla, uczeń Zbigniewa Religi.

Biografia
W roku 1967 ukończył XIX Liceum Ogólnokształcącym w Łodzi. Absolwent Wydziału Mechanicznego Politechniki Łódzkiej (magister inżynier 1974). Następnie studiował medycynę na Wydziale Lekarskim Akademii Medycznej w Łodzi (dyplom lekarza 1981).

Po studiach Jacek Moll rozpoczął pracę w Klinice Kardiochirurgii Instytutu Kardiologii Akademii Medycznej w Łodzi. Zajmował się także projektowaniem sztucznych zastawek serca. Doktorat w 1986 roku, a w 1987 roku rozpoczął pracę w Klinice Kardiochirurgii Śląskiej Akademii Medycznej pod kierunkiem Zbigniewa Religii.

W 1990 roku został mianowany ordynatorem Oddziału Kardiochirurgii w Szpitalu Centrum Zdrowia Matki Polki w Łodzi. Od 1998 roku pełni funkcję Kierownika Kliniki Kardiochirurgii.

Zajmuje się kardiochirurgią dziecięcą, a jego dorobek naukowy stanowi ponad 95 publikacji.

Jest współzałożycielem Towarzystwa Przyjaciół Dziecka z Wadą Serca, które powstało w 1992 roku.

Jest członkiem licznych międzynarodowych towarzystw lekarskich, a także Polskiego Towarzystwa Kardiologicznego, Akademii Inżynierskiej i Polskiego Towarzystwa Kardio-Torakochirurgów.

Nagrody i wyróżnienia
"Złoty Inżynier" Przeglądu Technicznego (2004)
Laureat plebiscytu Łodzianin Roku 2009''
Laureat Nagrody św. Kamila 2010
Kawaler Orderu Uśmiechu (przyznany w 2008 r., wręczony 2010)



Bibliografia
w bazie Nauka Polska
, Dziennik Łódzki, 1 lutego 2010.
profesora Molla na stronie plebiscytu Łodzianin Roku
pt. Profesor Jacek Moll "Łodzianinem Roku 2009"'', 31 stycznia 2010 









