Kot czarnołapy (Felis nigripes) - gatunek drapieżnego ssaka z rodziny kotowatych, odkryty i opisany w 1824 roku przez Williama Burchella, najmniejszy przedstawiciel dzikich kotowatych.

Występowanie
Występuje od Botswany, poprzez Namibię do RPA.
Pokarm
Małe ssaki, gady, szarańczaki.
Wygląd
Niewielki kot o ochrowym ubarwieniu, zaokrąglonych uszach i czarnych podeszwach stóp. Sierść ma wyraźny wzór: okrągłe cętki o barwie brązowo-czarnej, biegnące rzędami wzdłuż szyi i tułowia. Ogon cienki i spiczasty z czarnym zakończeniem i 2-3 ciemnymi pełnymi pierścieniami, przechodzącymi w niepełne w stronę nasady ogona. Kończyny smukłe, delikatne. Na pysku dwie pręgi.
Długość tułowia: z głową 34-50 cm
Długość ogona: 15-22 cm
Wysokość w kłębie: 25 cm
Waga: samice 0.8-1.2, samce 1.6-2.1 kg

Rozmnażanie
Ciąża trwa 63-88 dni. W miocie znajduje się od jednego do dwóch kociąt, które dojrzewają w wieku 12-21 miesięcy.



Linki zewnętrzne
