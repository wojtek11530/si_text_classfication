Term Rydberga – w mechanice kwantowej, rodzaj termu, w którym występuje przejście rydbergowskie. Nazwa pochodzi od nazwiska szwedzkiego fizyka Johannesa Rydberga.

Przejście rydbergowskie następuje w przypadku, gdy wzbudzeniu elektronowemu ulega elektron, który przeskakuje z całkowicie zapełnionego orbitalu, na orbital o wyższej głównej liczbie kwantowej n, niż inne zapełnione orbitale w stanie podstawowym. Tego rodzaju termy mogą sięgać wysokich wartości liczb n, a ich granicę stanowi jonizacja, czyli całkowite oderwanie elektronu od atomu.

Energia termów rydbergowskich jest określona wzorem:

,gdzie:
R∞ – to stała Rydberga
A – jest energią jonizacji
n – główna liczba kwantowa
δ  – poprawka na defekt kwantowy

Przejścia rydbergowskie dają w widmie podobne serie, jak w przypadku widm atomowych.

Bibliografia
