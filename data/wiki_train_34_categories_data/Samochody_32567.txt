Cadillac Allanté – model samochodu sportowego marki Cadillac produkowanego w latach 1986-1993. Dostarczany wyłącznie jako roadster, jednak 2+2, z aluminiowym sztywnym dachem. Projekt stylistyczny opracowała firma Pininfarina.

Historia modelu
Wyrażenie Allanté jest to neologizm utworzony przez komputer w celach marketingowych. Takie słowo nie występuje w żadnym znanym języku, jednak uznano, że będzie pozytywnie przyjęte przez odbiorców.

Wytwarzanie tego wozu było dosyć kłopotliwe; mianowicie podwozia z produkcji wielkoseryjnej w Detroit dostarczano specjalnie dostosowanymi samolotami Boeing 747 do Włoch, gdzie w zakładzie Pininfarina w Grugliasco w pobliżu Turynu podwozia skracano i zaopatrywano w karoserię. Po odwrotnym transporcie do Detroit wozy wykańczano u Cadillaca w zakładzie w Hamtramck. 

W porównaniu do innych modeli Cadillaca produkcja wozów Allanté nie była zbyt wysoka. Łącznie powstało 21 395 sztuk. W kolejnych latach sięgała ona: 1986 - 165 szt., 1987 - 4 658 szt., 1988 - 2 609 szt., 1989 - 3 047 szt., 1990 - 3 768 szt., 1991 - 2 510 szt., 1992 - 2 662 szt., oraz 1993 - 1 976 sztuk.











