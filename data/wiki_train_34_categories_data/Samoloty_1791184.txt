EM-11 Orka – polski dwusilnikowy samolot skonstruowany przez Margański & Mysłowski Zakłady Lotnicze według projektu Edwarda Margańskiego.

Historia
Pierwszy prototyp Orki wystartował w 2003 roku (nr fabryczny P-22 zarejestrowany jako SP-YEN). Nie miał jeszcze chowanego podwozia i wyposażony był w silniki Rotaxy 912. Kolejnym prototypem był EM-11C (nr fabryczny P-24 zarejestrowany jako SP-YEP), który oblatano w 2006 roku.
8 kwietnia 2011r. samolot otrzymał Certyfikat Typu o numerze EASA A.115. Do momentu uzyskania certyfikatu wyprodukowano 5 egzemplarzy samolotu o następujących numerach rejestracyjnych:
SP-YEN, SP-YEP, SP-MEO, SP-MIM oraz SP-MAR.
Planowane jest produkowanie samolotu w różnych wersjach – szkoleniowa, patrolowa, turystyczne, towarowa, oraz jako amfibia.

Opis konstrukcji
Samolot typu górnopłat, z chowanym podwoziem, napędzany dwoma tłokowymi silnikami pchającymi – Lycoming IO-320 / LIO-320 o mocy 160KM każdy z 3-łopatowymi smigłami typu „constant speed”. Samolot posiada czteroosobową kabinę i luk bagażowy. EM-11 jest przystosowany do lotów VFR w dzień i w nocy, w przyszłości planowane jest także przystosowanie samolotu do lotów IFR.

Incydent z udziałem EM-11C Orka
W dniu 6 lipca 2012 samolot EM-11C Orka o znakach rejestracyjnych SP-MAR podczas wykonywania lotu demonstracyjnego ląduje awaryjnie bez podwozia w miejscowości Łodygowice k/Żywca.

Galeria

Plik:Orka1.JPG|Pierwszy prototyp SP-YEN
Plik:Orka2.JPG|EM-11C Orka SP-YEP
Plik:EM-11C Orka Radom 2009 9544.JPG|Samolot SP-MEO na pokazach w Radomiu w 2009
Plik:VII Małopolski Piknik Lotniczy – EM-11 Orka, SP-MIM (1).jpg|SP-MIM na Małopolskim Pikniku Lotniczym w 2010




Linki zewnętrzne
