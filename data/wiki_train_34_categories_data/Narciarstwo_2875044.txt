Elias Pfannenstill (ur. 26 grudnia 1990 w Amstetten) – austriacki skoczek narciarski, reprezentant klubu WSV Eisenerz.

19 stycznia 2008 w Eisenerz zadebiutował w zawodach FIS Cup, zajmując 24. miejsce. W sezonie 2008/2009 czterokrotnie zajmował miejsca w czołowej dziesiątce cyklu. Dwa razy: w Lauscha i Ljubnie stawał na najniższym stopniu podium.

W kolejnych dwóch sezonach nie startował w oficjalnych zawodach międzynarodowych. Do rywalizacji powrócił latem 2011, a w styczniu 2012 w Bischofshofen zadebiutował w Pucharze Kontynentalnym, zajmując 42. pozycję. Pierwsze punkty zdobył w lutym w Iron Mountain za zajęcie 25. miejsca. W sezonie 2012/2013 po raz pierwszy zajął w Pucharze Kontynentalnym miejsca w najlepszej dziesiątce. 3 lutego był 8. w Planicy, a sześć dni później zajął 5. miejsce w Iron Mountain.

Przypisy







Bibliografia
