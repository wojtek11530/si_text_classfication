Eskulina – organiczny związek chemiczny, glikozyd kumarynowy naturalnie występujący w kasztanowcu zwyczajnym (Aesculus hippocastanum), kasztanowcu kalifornijskim (Aesculus californica) oraz w dafninie, ciemnozielonej żywicy wawrzynka wilczełyko (Daphne mezereum). Występuje głównie w korze oraz nasionach kasztanowca. Wykazuje działanie neurotoksyczne.



Podobnie jak i inne kumaryny eskulina wykazuje niebieską fluorescencję pod wpływem światła ultrafioletowego o długości ok. 360 nm. Tą właściwość po raz pierwszy zaobserwował Paul Krais, który wełnę oraz włókna lniane traktował zawierającymi eskulinę ekstraktami z kasztanowca, aby wybielić je optycznie.

Zastosowanie
Eskulinę stosuje się w mikrobiologii do identyfikacji niektórych rodzajów bakterii, a w szczególności enterokoków. Enterokoki posiadają zdolność hydrolizy eskuliny do glukozy i eskuletyny. W obecności jonów Fe3+ powstająca eskuletyna tworzy kompleks o barwie od oliwkowo-zielonej do czarnej. Najczęściej stosuje się w tym celu pożywki z 0,1% eskuliną i cytrynianem żelazowym.



Linki zewnętrzne





