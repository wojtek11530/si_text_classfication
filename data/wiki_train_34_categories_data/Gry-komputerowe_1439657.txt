UEFA Euro 2008''' – oficjalna gra komputerowa poświęcona Mistrzostwom Europy w piłce nożnej. Dostępna na platformy PC, Xbox360, PlayStation 2, PlayStation 3, PSP.

Tryby gry
Zostań Kapitanem – dzięki tej opcji możemy sterować kapitanem kadry wybranej drużyny i wspierać pozostałych piłkarzy swoimi umiejętnościami.
Mistrzostwa Europy – w tym trybie możemy wybrać jedną z 53 dostępnych reprezentacji i pokierować nią od razu w Mistrzostwach Europy lub także w eliminacjach. Grupy eliminacyjne i w ME są w grze oryginalne, ale można je zmienić.
Kampania Europejska – w tym trybie wybieramy jedną z europejskich reprezentacji i ruszamy w podróż po Starym Kontynencie aby wypełnić różne piłkarskie wyzwania
Tryb treningu – w tym trybie możemy trenować strzały, rzuty rożne, rzuty wolne lub możemy zagrać sparing z wybraną drużyną.
Mecz towarzyski – w tym trybie można rozegrać towarzyskie spotkanie z wybraną reprezentacją

Reprezentacje
Gra zawiera 53 reprezentacje w których są gospodarze mistrzostw, oraz Czarnogórę która nie brała udziału w Mistrzostwach Europy.


Rozgrywka
Tryb Zostań Kapitanem
Ten tryb jest bardzo podobny do trybu Zostań gwiazdą w grach z serii FIFA. Można w nim pokierować stworzonym przez siebie graczem lub prawdziwym piłkarzem (z wyjątkiem bramkarzy). Nie zdobywa się tu jednak punktów doświadczenia tak jak to jest w trybie Zostań Gwiazdą.

Kampania Europejska
Kampania Europejska to tryb, w którym wybieramy jedną z europejskich reprezentacji, a następnie wyruszamy w podróż po wszystkich państwach Starego Kontynentu. Europa jest podzielona na kilka stref:

Europa Południowa
Europa Zachodnia
Europa Północna
Europa Środkowa
Europa Południowo-wschodnia
Daleki Wschód

W każdej ze stref mamy do wyboru kilka krajów, w których musimy wypełniać zadania. Liczba zadań w danym kraju różni się w zależności czy państwo jest potęga piłkarską, średnią drużyną czy też słabą reprezentacją. I tak np. w San Marino mamy tylko jedno zadanie, w Rosji dwa, a w Niemczech trzy. Zadania są zazwyczaj wyzwaniami gdzie musimy np. wygrać spotkanie, w którym przegrywamy 1:2 do przerwy. Zadaniami są także zwykłe mecze lub konkurs rzutów karnych. Zadanie można ukończyć w trzech kategoriach – np. zadaniem jest wygrać różnicą 4 bramek. Za zwycięstwo czterema bramkami, czyli minimum otrzymujemy brązowy medal. Za zwycięstwo pięcioma bramkami otrzymujemy srebrny medal. Za zwycięstwo różnicą 6 bramek lub więcej otrzymujemy złoty medal. Medale są później także czynnikami, które decydują o tym ile punktów dostaniemy za dane zadanie. Za punkty zaś możemy odblokować sobie w albumie z naklejkami wizerunki wszystkich piłkarzy w grze oraz różne filmiki między innymi z poprzednich edycji Mistrzostw Europy (1996,2000 oraz 2004), a także zdjęcia stadionów na Euro 2008.

Drążek kopnięć
W grze wprowadzono specjalny sposób sterowania przy stałych fragmentach gry nazywany drążkiem kopnięć. Służy on do jeszcze bardziej precyzyjnego wykonywania przede wszystkim rzutów wolnych (choć działa także przy rzutach karnych). Ten sposób sterowania przeznaczony jest dla użytkowników sterujących dżojpadami. Dzięki wychyleniu prawego drążka analogowego można dobrać odpowiednią siłę uderzenia, a także łatwiej wykorzystać sztuczki techniczne (np. podkręcić piłkę).

Ścieżka dźwiękowa
Carolina Liar – I'm not over
Crystal Castles – Air War
Yelle – À Cause des Garçons (Riot in Belgium Remix)
The Pigeon Detectives – I'm Not Sorry
Boys Noize – Don't Believe The Hype
Datarock – I Used To Dance With My Daddy
Ejectorseat – Attack Attack Attack
Infected Mushroom – Becoming Insane
Junkie XL Feat. Electrocute Mad Pursuit
Karoshi Bros Love The World
Look See Proof Casualty
The Magic Numbers Take A Chance
Mendetz The Boola Shines In A Pink Neon Room
Mexicolas Come Clean
Operator Please Get What You Want
Pete and the Pirates Come On Feet
The Features I Will Wonder
The Magnificents Get It Boy
The Young Punx Your Music Is Killing Me

Linki zewnętrzne
