Seria Polskie Kluby Piłkarskie obejmuje srebrne monety kolekcjonerskie oraz obiegowe okolicznościowe o nominale 2 złote ze stopu Nordic Gold. Narodowy Bank Polski zainaugurował tę serię w 2011 roku. Jej celem jest przedstawienie utytułowanych klubów piłkarskich. Pierwsza moneta serii przedstawia Polonię Warszawa.

Lista monet serii Polskie Kluby Piłkarskie
Awers monet srebrnych próby 925 o nominale 5 złotych jest stały. Jest to stylizowana piłka nożna. W centralnym, pięciokątnym panelu znajduje się orzeł w koronie, otoczony od góry napisem Rzeczpospolita Polska. Pod orłem zobaczyć można rok wprowadzenia do obiegu, a niżej – nominał. Rewers przedstawia sylwetkę jednego z klubów piłkarskich.

Awers monet ze stopu CuAl5Zn5Sn1 (Nordic Gold) przedstawia orła, rok wprowadzenia do obiegu, nominał (2 złote) oraz napis Rzeczpospolita Polska. Na rewersie zaś przedstawiono profil polskiego klubu piłkarskiego.








