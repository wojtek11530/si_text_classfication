Fiat 500''' – mały samochód osobowy/miejski produkowany przez włoską markę FIAT od 2007 roku. Zarówno nazwą jak i stylistyką nadwozia nawiązuje do Fiata 500 produkowanego w latach 1957–1975. Auto zapowiedział koncept o nazwie Trepiùno zaprezentowany w 2004 roku.














Historia
Fiat 500 został oficjalnie zapowiedziany przez zarząd Fiata 5 maja 2006 roku. Pierwsze zdjęcia pojazdu ukazały się 20 marca 2007 roku. Na rynku włoskim auto trafiło do sprzedaży 4 lipca 2007 roku. Samochód ten ma dla Włochów znaczenie szczególne, dlatego reklamowany był pod sloganem „appartiene a tutti noi”, co znaczy „należy do nas wszystkich”. 13 lutego 2008 roku w Polsce wyemitowano polskie wersje słynnych już reklam Fiata 500, jednak nawiązywały one do wydarzeń z Polski po 1945 roku. Znalazły się tam m.in. nawiązania do Solidarności. W Polsce auto reklamowane jest sloganem „On także jest częścią naszej historii”, a na końcu reklamy widz dostrzeże znaczek „Polski Fiat” z modeli 125p i 126p.

Nuova 500 produkowany jest od maja 2007 roku przez zakłady Fiat Auto Poland w Tychach. Początkowa zdolność produkcyjna tego modelu wynosiła 500 sztuk dziennie, co przekłada się na około 120 tys. sztuk rocznie. W 2007 roku powstało 65&nbsp;116 sztuk. Jednak olbrzymie zainteresowanie spowodowało stopniowe podnoszenie tej zdolności. Od marca 2008 roku wynosi ona 750 sztuk dziennie. Dzięki produkcji w dodatkowe dni (wolne soboty, skrócona wakacyjna przerwa urlopowa) w 2008 roku powstało 195&nbsp;637 sztuk fiatów 500 oraz 5905 sztuk wersji Abarth 500.

Nowa „500” jest prawie identyczna jak prezentowany w 2004 roku prototyp Trepiuno. Trzydrzwiowy, czteroosobowy hatchback konkuruje w segmencie A premium. Nowa „500” jest oferowana pod nazwą „Fiat 500”.

Fiat pokazał wersję Abarth na targach samochodowych w Tokio w 2007 roku. W 2012 roku zadebiutowała wersja 500L (minivan),a w 2013 zadebiutuje wersja 500X (crossover).

Od czasu premiery rynkowej „Fiat 500” zdobył wiele nagród. Najważniejsza z nich to tytuł Europejskiego Samochodu Roku 2008 (European Car of the Year 2008). Wcześniej zdobył m.in. tytuł „EuroCarBody 2007” w europejskim konkursie na najlepszą karoserię, tytuł „Najpiękniejsze Auto na Świecie” (L'Automobile piu bella del mondo) w kategorii auta miejskie/małe w konkursie organizowanym we Włoszech, nagrodę „Auto Europa 2008” w plebiscycie włoskich dziennikarzy branży motoryzacyjnej (Uiga). Ponadto otrzymał wiele czołowych wyróżnień w konkursach i plebiscytach medialnych (telewizyjnych i internetowych).

Zgodnie z zapowiedziami Sergio Marchionne, nowa 500-ka jest dostępna w USA od stycznia 2011 roku. W kwietniu 2013 roku z fabryki w Tychach zjechał milionowy egzemplarz 500-tki.

W 2014 roku podczas targów motoryzacyjnych w Genewie zaprezentowany zostanie model 500 po lekkim liftingu, który objął jednostki napędowe oraz wyposażenie. Pod maskę pojazdu trafił silnik 0,9 TwinAir o mocy 105 KM, który może pracować w trybie Eco z mocą 95 KM.

Fiat 500 C
W marcu 2009 roku podczas Międzynarodowego Salonu Samochodowego w Genewie zadebiutowała wersja kabriolet pod nazwa Fiat 500C. Auto wyposażono w trzy typy silników: turbodiesela 1,3&nbsp;dm³ Multijet o mocy maksymalnej 55&nbsp;kW (75&nbsp;KM), połączony z mechaniczną 5-biegową skrzynią biegów, oraz dwa silniki benzynowe: 1,2&nbsp;dm³ o mocy maksymalnej 50,7&nbsp;kW (69&nbsp;KM) oraz 1,4&nbsp;dm³ o mocy maksymalnej 73,5&nbsp;kW (100&nbsp;KM). Silniki benzynowe są łączone ze skrzynią biegów: ręczną lub półautomatyczną Dualogic. W modelu Fiat 500C zastosowano również system „Start&Stop” sterujący tymczasowym wyłączaniem i włączaniem silnika podczas postoju w celu oszczędności paliwa.

Fiat 500L
W 2012 roku zaprezentowano wersję minivan na bazie 500-tki, która produkowana jest w Serbii. Samochód wygląda jak mały crossover/SUV.

Fiat 500X
W grudniu 2012 roku Fiat zapowiedział produkcję terenowej odmiany 500-tki. Pojazd będzie małym crossoverem produkowanym wraz z bliźniaczym Jeepem o nazwie Renegade we włoskiej fabryce w Melfi. Pojazd konkurować będzie z autami typu Renault Captur czy Opel Mokka

Fiat 500E
W 2013 roku w Stanach zjednoczonych zadebiutowała elektryczna wersja oznaczona symbolem 500E. Auto na pełnym ładowaniu pokona dokładnie 139 kilometrów.

Fiat 500 Cattiva
W sierpniu 2013 roku do sprzedaży weszła wersja Cattiva. Limitowana edycja Fiata 500 Cattiva otrzymała kilka dodatków do nadwozia oraz specjalne malowanie. Nowość wyróżnia się pomarańczowym metalizowanym lakierem oraz czarnym dachem. Oprócz tego zastosowano przydymione światła oraz 16-calowe felgi również lakierowane na czarno, a konkretniej na kolor "Hyper Nero". Jak to zwykle bywa, we wnętrzu zmiany są skromne, choć nie zabrakło dwukolorowych sportowych foteli, matowo-czarnych wstawek oraz obitej skórą kierownicy. Pod maską ląduje jeden z dwóch silników: wolnossący 1,4-litra o mocy 102 KM (132 Nm) oraz turbodoładowany o tej samej pojemności i mocy 136 KM z momentem obrotowym na poziomie 203 Nm .

Bezpieczeństwo
Nowa 500 może posiadać w zależności od wersji wyposażenia aż siedem poduszek powietrznych, ABS, ESP, ASR i HBA.

Wersje wyposażeniowe
Pop
Lounge
Sport

Edycje specjalne
Abarth 500 – 1.4 135 KM
Abarth 500 esseesse
Abarth 500 Opening Edition
Abarth 500 Assetto Corse
Abarth 500 SpeedGrey
Abarth 500 "Cabrio Italia"
Abarth 595 Turismo
Abarth 595 Competizione
Abarth 695 Competizione 
Abarth 695 "Tributo Ferrari"
Abarth 695 Tributo Maserati 
500 "America"
500 Start & Stop
500 PUR-O2
500 by Diesel
500 Aria
500 Ferrari
500 Felipe Massa version
500 Barbie
500 Rose
500 BlackJack
500 by Gucci
500 "First Edition" (100 sztuk)
500C by Gucci
500 1957 Edition
500 Cult

Paleta silnikowa
Fiat 500 jest dostępny z czterema silnikami, trzema benzynowymi i jednym diesla, z czego wszystkie spełniają normę emisji spalin Euro 5. Silnik diesla seryjnie jest montowany z filtrem cząsteczek stałych (DPF). Zaprezentowana w marcu 2008 roku podczas Salonu Samochodowego w Genewie wersja Abarth wyposażona jest w turbodoładowany silnik benzynowy o pojemności 1,4&nbsp;l.





Linki zewnętrzne
