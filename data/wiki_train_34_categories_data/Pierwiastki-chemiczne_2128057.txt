
Koronium, newtonium - hipotetyczny pierwiastek chemiczny zaproponowany w XIX wieku, cięższy od znanych pierwiastków, którego obecnością tłumaczono występowanie linii emisyjnych w spektrum widma korony słonecznej. 

Według teorii Fraunhofera powstałej ok. 1814 - konkretny zestaw linii ciemnych w spektrum promieniowania słonecznego związany jest z konkretnym pierwiastkiem. Jednakże nie wszystkie linie spektralne zostały przypisane konkretnym pierwiastkom, co stało się powodem do domniemań o istnieniu nieznanego pierwiastka dopełniającego swoim promieniowaniem spektrum promieniowania korony słońca - skąd nazwa. Tworzenie hipotezy istnienia koronium przypisuje się Dymitrowi Mendelejewowi, na okres 1902 roku, który z czasem zmienił nazwę koronium na newtonium. Późniejsze badania z lat 30. XX wieku przeprowadzone przez Waltera Grotriana i Bengta Edléna dowiodły jednak, że niniejsze linie są pasmami zabronionymi promieniowania silnie zjonizowanych atomów żelaza, niklu, tlenu i argonu w bardzo rozrzedzonych gazach.




