Terry Goodkind (ur. 1948 w Omaha) – amerykański pisarz fantasy. Autor serii high fantasy Miecz Prawdy, która, według danych z 2008 roku, została sprzedana w około 25 milionach egzemplarzy.

Biografia
Goodkind urodził się w największym mieście stanu Nebraska, Omaha. W młodości uczęszczał do szkoły plastycznej. W 1983 przeprowadził się do domu w lesie. Wysoko ceni sobie swoją prywatność, dlatego nie wiadomo dokładnie gdzie mieszka, poza ogólną informacją, że w zachodniej części Stanów Zjednoczonych.
Zadebiutował w 1994 roku książką "Pierwsze prawo magii". Jako debiutujący pisarz zainkasował za swoją książkę rekordową sumę 275 000$. 

Bibliografia
Seria Miecz Prawdy opowiada dzieje Richarda Cyphera znanego również, jako Richard Rahl; Kahlan Amnell oraz czarodzieja Zeddicusa Z'ul Zorandera.
Richard wiedzie spokojne, proste życie leśnego przewodnika, do czasu, gdy jego ojciec George Cypher zostaje zamordowany w brutalny sposób. Od tego momentu jego świat zostaje wywrócony do góry nogami, a to tylko przedsmak tego co ma się wydarzyć. W miesiąc później podczas jednej ze swych wędrówek po lasach pomaga pewnej nieznajomej dziewczynie ściganej przez czterech mężczyzn.

Cykl Miecz Prawdy obejmuje:

Powieści:
1994 Pierwsze prawo magii (Wizard's First Rule) – w 1998&nbsp;r. w Polsce
1995 Kamień Łez (Stone of Tears) – w 2000&nbsp;r. w Polsce
1996 Bractwo czystej krwi (Blood of the Fold) – w 2000&nbsp;r. w Polsce
1997 Świątynia wichrów (Temple of the Winds) – w 2000&nbsp;r. w Polsce
1998 Dusza ognia (Soul of the Fire) – w 2000&nbsp;r. w Polsce
2000 Nadzieja pokonanych (Faith of the Fallen) - w 2001&nbsp;r. w Polsce
2001 Filary świata (The Pillars of Creation) – w 2002&nbsp;r. w Polsce
2003 Bezbronne imperium (Naked Empire) – w 2004&nbsp;r. w Polsce
2005 Pożoga (Chainfire Trilogy, Part 1: Chainfire) – w 2005&nbsp;r. w Polsce
2006 Fantom (Chainfire Trilogy, Part 2: Phantom) – w 2007&nbsp;r. w Polsce
2007 Spowiedniczka (Chainfire Trilogy, Part 3: Confessor) – w 2008&nbsp;r. w Polsce

Powieści powiązane bezpośrednio z serią Miecz Prawdy, lecz nie będące jej częścią:
2011 Wróżebna Machina (The Omen Machine '') – w 2012&nbsp;r. w Polsce
2012 Pierwsza Spowiedniczka - Legenda o Magdzie Searus (The First Confessor - The Legend of Magda Searus), w Polsce wydana 15 stycznia 2013 r.
2013 The Third Kingdom – kontynuacja "Wróżebnej Machiny" (za granicą zapowiedziane na 20 sierpnia 2013) - w Polsce wydana 14 stycznia 2014r.

Opowiadania:
1999 Dług Wdzięczności (Debt of Bones) – wydany w zbiorze opowiadań pod redakcją Roberta Silverberga pod tytułem Legendy (Legends); w Polsce wydane w 1999 roku

Obecnie ukazała się pierwsza z trzech zakontraktowanych powieści Terry'ego Goodkinda pt. Reguła dziewiątek, która w sposób pośredni nawiązuje do serii Miecz Prawdy, lecz dzieje się w świecie współczesnym w przeciwieństwie do quasi-historycznego osadzenia akcji Miecza Prawdy. Głównymi bohaterami nowej serii są Alexander Rahl i Jax. 
Alexander ma dwadzieścia siedem lat i jest artystą przedstawiającym w swoich dziełach piękno. Jego spokojne życie zmienia się, gdy ratuje kobietę, która wydaje się być nie z tego świata...

2009 Reguła dziewiątek (The Law of Nines) - w 2010&nbsp;r. w Polsce

Ekranizacja
Prawo do ekranizacji serii Miecz Prawdy zakupił Sam Raimi. Raimi początkowo planował produkcję pięcioczęściowego miniserialu jednak po rozmowach z autorem książki zdecydował o produkcji pełnego sezonu serialu. Serial zadebiutował w USA 1 listopada 2008 roku pod tytułem Legend of the Seeker. Pierwszy sezon liczył 22 odcinki. Drugi sezon miał swoją premierę 8 listopada 2009 i zakończył się 22 odcinkami 23 maja 2010.








