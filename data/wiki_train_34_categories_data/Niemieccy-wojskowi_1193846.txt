Stefan Andrzej Aleksander Ziemięcki (ur. 1776 Górówce woj. poznańskie - zm. 1847 Dziećmierzów k. Kórnika).
Generał brygady powstania listopadowego. Od 1790 służył w armii pruskiej. 

W latach 1792 - 1795 walczył przeciwko republikańskiej Francji. Stopień oficerski uzyskał w 1805 w trakcie kolejnych kampanii antynapoleońskich. Walczył i odznaczył się pod Auerostadt.
Służbę pruską porzucił w 1809 w stopniu kapitana, przechodząc do do armii Księstwa Warszawskiego.
Jako szef szwadronu walczył podczas napaści Austriaków. Podczas kampanii moskiewskiej 1812 nad Berezyną dostał się do niewoli rosyjskiej.
Po uwolnieniu w 1815 wszedł do 2 pułku strzelców konnych armii Królestwa Polskiego w stopniu majora. Podpułkownik z 1817, pułkownik z 1820. Stanowisko dowódcy pułku objął w 1829.
W powstaniu listopadowym objął stanowisko dowódcy Brygady Jazdy i na jej czele walczył pod Grochowem, gdzie został ranny w rękę.
Po wyleczeniu wycofał się z armii polowej i został inspektorem rezerw kawaleryjskich. 
Generał z maja 1831. Zdecydowany przeciwnik kapitulacji powstania. Do jego końca pozostawał w służbie. Internowany w Prusach. Po uwolnieniu przebywał na emigracji.
Ok. 1840 powrócił do Wielkopolski i osiadł w Dziećmierzowie, gdzie zmarł.

Bibliografia
H. P Kosk Generalicja polska t. 2 wyd. Oficyna Wydawnicza "Ajaks Pruszków 2001










