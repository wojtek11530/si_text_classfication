
Andrzej Piotr Lussa (ur. 20 lutego 1948 w Otwocku, zm. 13 kwietnia 1995 w Białymstoku) – polski lekarz, prezydent Białegostoku w latach 1994–1995.

Życiorys
Był synem Franciszka Lussy (ps. Grześ), żołnierza AK obwodu "Gołąb".

Z wykształcenia lekarz medycyny. Uzyskał stopień doktora nauk medycznych, specjalizował się w zakresie patofizjologii. Był pracownikiem naukowym Akademii Medycznej w Białymstoku. W 1980 zakładał uczelniane struktury "Solidarności". Po 1989 organizował regionalne izby lekarskie.

Po wyborach samorządowych w 1994 rada miasta wybrała go na urząd prezydenta Białegostoku. Zmarł w trakcie sprawowania tego urzędu. Jego imieniem został nazwany plac w Białymstoku u zbiegu alei Piłsudskiego i ulicy Branickiego.

Pośmiertnie odznaczony Złotym Krzyżem Zasługi. Był żonaty z Elżbietą.










