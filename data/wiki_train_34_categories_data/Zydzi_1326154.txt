Kfar Glikson (hebr. כפר גליקסון; pol. Wioska Gliksona) – kibuc położony w samorządzie regionu Menashe, w Dystrykcie Hajfy, w Izraelu.

Leży na południe od masywu górskiego Karmel, w otoczeniu miasta Barta'a, miasteczek Binyamina-Giv'at Ada, Kafr Qara, Basma, Ar'ara, kibuców Barkai, Regavim i Gilad, moszawu Ein Iron, oraz wioski Alonei Icchak.

Członek Ruchu Kibucowego (Ha-Tnu'a Ha-Kibucit).

Historia
Kibuc został założony 23 maja 1939 przez żydowskich imigrantów z Węgier i Rumunii, jako typowa osada rolniczo-obronna. Nazwano go na cześć redaktora Mosze Gliksona (1878-1939), który w latach 1922-1937 redagował dziennik Haaretz.

5 września 2002 palestyńscy terroryści zdetonowali ładunek wybuchowy o masie 300 kg ukryty w samochodzie-pułapce zaparkowanym przy kibucu Kfar Glikson. 

Kultura i sport
W kibucu znajduje się ośrodek kultury, basen pływacki i boisko do piłki nożnej.

Gospodarka
Gospodarka kibucu opiera się na intensywnym rolnictwie.

Zakłady Omega Ltd. produkują plastikowe zabawki dla dzieci. 

Komunikacja
Na wschód od kibucu przebiega autostrada nr 6  (Beit Kama-Eliakim), brak jednak możliwości bezpośredniego wjazdu na nią. Z kibucu wyjeżdża się na północ drogą nr 6522, którą dojeżdża się do wioski młodzieżowej Alonei Icchak, miasteczka Binyamina-Giv'at Ada i drogi nr 653 .



Linki zewnętrzne
Google Maps
Amudanan







