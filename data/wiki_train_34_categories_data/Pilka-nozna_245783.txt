Víctor Valdés Arribas (wym. ; ur. 14 stycznia 1982 w L'Hospitalet de Llobregat) – hiszpański piłkarz grający na pozycji bramkarza, pochodzący z Katalonii. Jest najbardziej utytułowanym bramkarzem w historii klubu z Camp Nou. Wygrał 6-krotnie La Liga, 3-krotnie Ligę Mistrzów oraz raz Copa del Rey. Jest także jedynym bramkarzem w historii , który wygrał Trofeo Zamora pięciokrotnie.

Dzieciństwo
Victor przyszedł na świat jako drugie z trójki dzieci José Manuela Valdesa i Aguedy Arribas. Dorastał w Gavá razem z dwoma braćmi, starszym Ricardem i młodszym Álvaro.

Kariera
Víctor Valdés związany jest z FC Barcelona od 1992 roku. Szybko udowodnił swoją wartość na treningach oraz w meczach drużyny juniorskiej oraz rezerw, FC Barcelona B. Od sezonu 2002/2003 klubowi trenerzy zadecydowali o przesunięciu Valdésa do pierwszej drużyny. Sezon rozpoczynał jako rezerwa dla Argentyńczyka Roberto Bonano, ale nowy trener Radomir Antić uczynił z niego pierwszego bramkarza zespołu.

W sezonie 2003/2004 potwierdził swoje wysokie umiejętności pomagając Barcelonie w wywalczeniu drugiego miejsca w lidze. W następnym sezonie dzięki znakomitej grze całego zespołu zdobył mistrzostwo kraju, a niedługo potem superpuchar Hiszpanii.

Skromne jak na bramkarza 183&nbsp;cm wzrostu nie przeszkadzają mu w wygrywaniu walki o górne piłki. W swej grze stara się naśladować swój bramkarski wzór, niemieckiego bramkarza Olivera Kahna.

Dobra dyspozycja w klubie spowodowała, że zaczęto mówić o powołaniu go do kadry na Mistrzostwa Europy w Portugalii jako bramkarza numer trzy (nr 1 – Iker Casillas, nr 2 – Santiago Cañizares). Jednak ostatecznie trener kadry wybrał na trzeciego bramkarza, gracza Athleticu Bilbao Daniela Aranzubię.

W 2006 wraz z FC Barceloną sięgnął po swój pierwszy tytuł Ligi Mistrzów zwyciężając nad Arsenalem Londyn 2:1 (0:1). Valdés przepuścił wtedy tylko jednego gola którego w 36 minucie strzelił mu Sol Campbell. Na następny tytuł musiał poczekać 3 lata kiedy to Barcelona dotarła do finału gdzie wygrała z Manchesterem United 2:0 (1:0) na Stadio Olimpico w Rzymie.

Został powołany jako rezerwowy bramkarz na mistrzostwa świata w RPA w 2010, na których wraz z reprezentacją Hiszpanii zdobył mistrzostwo świata, jednak nie zagrał w żadnym meczu.

23 października 2014 roku Manchester United ogłosił że uraz kolana, którego nabawił się jeszcze w Barcelonie będzie leczony przez sztab medyczny Czerwonych Diabłów. Po wyleczeniu kontuzji będzie trenował z pierwszym zespołem Manchesteru United lecz nie wiadomo czy podpisze z klubem stały kontrakt.

Statystyki kariery

Stan na 27 kwietnia 2011.''

Życie prywatne
Valdés spotyka się z Yolandą Cardoną. 20 sierpnia 2009 r. w Clínica Dexeus w Barcelonie na świat przyszło pierwsze dziecko pary, syn Dylan Valdés Cardona, 16 listopada 2012 urodził się drugi syn Kai Valdés Cardona ,"Moja żona Yolanda i ja cieszymy się z narodzin naszego synka", ogłosił Victor Valdés za pośrednictwem swojego konta na Twitterze. 3 października 2013 bramkarz po raz trzeci został ojcem. Tym razem narodziła się córka, Vera.

Osiągnięcia
FC Barcelona (Hiszpania)
Mistrzostwo Hiszpanii (6): 2004/2005, 2005/2006, 2008/2009, 2009/2010, 2010/2011, 2012/2013
Puchar Króla (2): 2009, 2012
Superpuchar Hiszpanii (6): 2005, 2006, 2009, 2010, 2011, 2013
Liga Mistrzów (3): 2006, 2009, 2011
Superpuchar Europy (2): 2009, 2011
Klubowe mistrzostwo świata (2): 2009, 2011

Indywidualne
Trofeo Zamora (5): 2005, 2009, 2010, 2011, 2012

Reprezentacja
Mistrzostwo Świata (1): 2010
Mistrzostwo Europy (1): 2012


Linki zewnętrzne
