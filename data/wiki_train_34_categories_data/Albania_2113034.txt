Shaip Beqiri - (ur. 25 marca 1954 roku w Gllamnik k. Podujeva w Kosowie) - albański poeta, tłumacz i wydawca.

W roku 1979 ukończył studia z zakresu języka i literatury albańskiej na uniwersytecie w Prisztinie. Po studiach pracował początkowo jako nauczyciel, a następnie jako wydawca. Od 1995 mieszka w Szwajcarii, jest członkiem Stowarzyszenia Pisarzy Szwajcarskich.

Jako poeta zadebiutował tomikiem wydanym w 1976 w Prisztinie. W jego dorobku znajduje się pięć tomików wierszy. Utwory Beqiriego tłumaczono na język niemiecki i serbsko-chorwacki.

Dzieła
1976: Fontana e etjeve (Fontanna namiętności)
1997: Rekuiem për veten (Requiem dla samego siebie)
1998: Prangat e praruara (Złote kajdany)
2000: Eklipsi i gjakut (Krwawe zaćmienie)

Bibliografia
Gazetare dhe publiciste shqiptare. Fjalor enciklopedik, red. Sejdin Cekani, Tirana 2006, ISBN 99943-678-5-4
