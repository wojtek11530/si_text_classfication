
Hokkien, (chin.: 福建話, pinyin: fújiànhuà, POJ: Hok-kiàn-oē), nazywany również dialektem quanzhou-zhangzhou – odmiana języka minnańskiego, używana w południowej części prowincji Fujian, na Tajwanie, oraz przez wielu Chińczyków w krajach Azji Południowo-Wschodniej. Blisko spokrewniony z dialektem teochew, jednak wzajemne zrozumienie jest utrudnione.

Standard
Odmiana hokkien posiada dwa prestiżowe standardy, jeden z nich to dialekt miasta Xiamen (Amoy), drugi to odmiana używana na Tajwanie, gdzie bywa nazywana językiem tajwańskim. Obie wersje są wzajemnie zrozumiałe. Oba warianty są zrozumiałe również dla osób posługujących się innymi dialektami języka minnańskiego.

Istnieją spory dotyczące statusu hokkien - wielu naukowców uważa, że jest to oddzielny język, a nie tylko jeden z dialektów języka chińskiego. Istnieją również kontrowersje dotyczące hokkien w Azji Południowo-Wschodniej, głównie w Malezji i Singapurze, ponieważ w dialekcie widocznych jest wiele naleciałości z języków regionu. Niektórzy uważają, że malajski hokkien powinno się wyodrębnić go jako oddzielny dialekt.

Tony
Mówiąc w hokkien używa się siedmiu z ośmiu tonów, które pojawiają się w języku średniochińskim, są to:

1. 陰平 yīn​píng​ |44|
2. 上聲 shǎng​shēng​ |51|
3. 陰去 yīn​qù​ |31|
4. 陰入 yīnrù​ |3|
5. 陽平 yáng​píng​ |24|
6. nieużywany
7. 陽去 yáng​qù​ |33|
8. 陽入 yáng​rù​ |5|

Numery w ramkach (||) opisują wysokość tonu, gdzie 1 to najniższy, a 5 najwyższy dźwięk. 



Bibliografia
Majewicz, Alfred F., Języki świata i ich klasyfikacja, PWN, Warszawa, 1989, ISBN 83-01-08163-5

Linki zewnętrzne
