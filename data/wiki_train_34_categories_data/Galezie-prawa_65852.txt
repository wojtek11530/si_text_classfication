

Entente cordiale (fr. serdeczne porozumienie) – nazwa układu pomiędzy Francją i Wielką Brytanią, zawartego 8 kwietnia 1904. Poprzez zawarcie tego porozumienia rządy obydwu krajów doprowadziły do załagodzenia dotychczas istniejących sporów i umożliwiły sformowanie sojuszu przeciwko Niemcom. Traktat ten nie miał nic wspólnego z podobną umową francusko-rosyjską z 1892.

Jednym z najważniejszych postanowień entente cordiale było pozostawienie wolnej ręki wpływom angielskim w Egipcie i wpływom francuskim w Maroku. Oprócz tego doprecyzowano granice pomiędzy koloniami obu państw w Afryce (m.in. w Gwinei, Nigerii) oraz strefy wpływów w Azji (Syjam i Birma).

Zobacz też
Incydent w Faszodzie
Trójporozumienie
Trójprzymierze








