Reset – nieistniejący już miesięcznik zajmujący się tematyką gier komputerowych. "Cyberniekulturalny" (bo tak był zwany przez redakcję) pojawił się na rynku w maju 1997 roku. Ostatni numer (51) ukazał się w lipcu 2001. Czasopismo ukazywało się pod nr. ISSN: Reset - PL  oraz Reset CD - PL .

Od listopada 1998 roku wydawano również drugie pismo - Reset CD, będącą przedrukiem magazynu Reset wyposażoną w kilka dodatkowych stron oraz wydanie płyty CD, zwanej przez wydawnictwo ''"Cybertalerzykiem"'' - później ''"Cybermichą"''.

Reset został założony przez redaktorów z czasopisma "Secret Service". Poświęcony był komputerom, grom komputerowym i tematom pokrewnym, jak i kulturze. Zawierał działy z muzyką, filmem, książkami, felietonami (często naukowymi), sportem, umieszczane w piśmie na stronach opatrzonych tytułem "Odloty". Co miesiąc na łamach pisma ukazywał się odcinek komiksu, początkowo autorstwa Łukasza Mieszkowskiego, a następnie duetu Robert Adler - Tobiasz Piątkowski (ich serie Breakoff i ''48 stron, które światło dzienne ujrzały najpierw na łamach magazynu cyberniekulturalnego, zostały później wydane jako oddzielne albumy komiksowe).

Reset po upadku
Grupa fanów Resetu w sierpniu 2003 roku stworzyła internetowy magazyn Reset-Forever, który miał być fanowskim kontynuatorem pierwotnej idei czasopisma. Redakcja Reset-Forever nie jest w żaden sposób związana z żadnym z oryginalnych założycieli Resetu, którymi byli: Krzysztof Gawrysiak, Piotr Mańkowski, Jacek Marczewski oraz Radosław Walczyk. Zin ukazywał się raz w miesiącu. Od ok. września 2007 witryna czasopisma jest nieaktywna.

Linki zewnętrzne

