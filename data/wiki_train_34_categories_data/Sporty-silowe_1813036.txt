Nairn  (wymowa /ˈnɛərn/) (gael. Inbhir Narann) – miasto w północnej Szkocji w rejonie Highlands, położone na południowym brzegu zatoki Moray Firth nad Morzem Północnym. 

W 1945 stacjonował tu 3 Batalion Grenadierów Polskich Sił Zbrojnych. 
Położenie
Nairn znajduje się w odległości około 16 mil (26 km) od stolicy Highlands – Inverness. Jest starym portem rybackim i miastem targowym. Liczba mieszkańców wynosi ok. 8 tys. Miejscowość cechuje się łagodnym klimatem, dlatego od połowy XIX wieku jest kurortem morskim. 

Kultura i sport
W mieście działa na stałe niewielki teatr amatorski Nairn Drama Club. 

W sierpniu odbywa się festiwal jazzowy Nairn International Jazz Festival. Od roku 2008 jest organizowany przez Tildę Swinton niezależny festiwal filmowy.  

Pod koniec sierpnia odbywają się jedne z największych i najstarszych (od 1867 roku) w Szkocji Highland Games - zawodów w tradycyjnych sportach szkockich.

W granicach miasta znajdują się dwa znane pola golfowe (The Nairn Golf Club i Nairn Dunbar Golf Club).

Transport
W mieście znajduje się stacja kolejowa linii Inverness–Aberdeen, powstałej w roku 1855. Przez miasto przechodzi droga A96 łącząca te miasta.

Ludzie związani z Nairn
W Nairn mieszka na stałe wraz z rodziną aktorka, laureatka Oscara Tilda Swinton, która jest animatorką lokalnego festiwalu filmowego.
W mieście spędzał corocznie wakacje Charlie Chaplin. 





