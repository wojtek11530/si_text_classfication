
Roman Jurjewicz Romanienko, ros. Роман Юрьевич Романенко (ur. 9 sierpnia 1971 w Szczołkowie, obwód moskiewski) – podpułkownik rosyjskich sił powietrznych, kosmonauta rosyjski, Lotnik Kosmonauta Federacji Rosyjskiej. 

Syn kosmonauty Jurija Romanienki.

Wykształcenie i służba wojskowa
1986 – ukończył średnią szkołę im. Władimira M. Komarowa w Gwiezdnym Miasteczku pod Moskwą. 
1986-1988 – był słuchaczem Wojskowej szkoły im. Aleksandra Suworowa w Leningradzie. 
1988-1992 – studia na Wyższej Wojskowej Szkoły Lotniczej im. Leninowskiego Komsomołu w Czernihowie, którą ukończył z tytułem pilota-inżyniera. 
Od listopada 1992 przez blisko 5 lat tj. do momentu zakwalifikowania się do oddziału kosmonautów służył jako asystent dowódcy w specjalnym lotniczym pułku szkoleniowym w Centrum Przygotowań Kosmonautów im. Jurija Gagarina.

Latał na Tu-134 i L-39. Za sterami samolotów spędził ogółem ponad 800 godzin. Jest pilotem wojskowym 3 klasy.

Kariera kosmonauty
1997 – 28 lipca decyzją Państwowej Komisji Międzyresortowej (ГМВК) oficjalnie został przyjęty do korpusu kosmonautów sił powietrznych i rozpoczął przeszkolenie podstawowe. 
1999 – w listopadzie, po zakończeniu kursu podstawowego, otrzymał uprawnienia kosmonauty-badacza.
2000 – w styczniu rozpoczął treningi przygotowawcze w ramach programu szkoleniowego dla załóg Międzynarodowej Stacji Kosmicznej.
2002 – w marcu został przydzielony do załogi rezerwowej Ekspedycji 9. Pełnił w niej funkcje pilota. Przygotowania zostały przerwane w lutym 2003 po katastrofie promu Columbia.
2005 – został włączony do grupy kosmonautów kandydujących do lotów na Międzynarodową Stację Kosmiczną w ramach 15, 16 i 17 ekspedycji. 
2006 – w styczniu wspólnie z Garrettem Reismanem oraz Michaiłem Kornijenko uczestniczył w dwudobowym eksperymencie polegającym na przetrwaniu w ekstremalnych warunkach na wypadek awaryjnego lądowania. Test przeprowadzono w podmoskiewskich lasach. W czerwcu Romanienko, Kornijenko oraz Gregory Chamitoff i zostali dublerami 15 stałej załogi ISS.
2007 – w sierpniu został przydzielony do podstawowej załogi 21 ekspedycji na Międzynarodowa Stacje Kosmiczną, która na pokładzie Sojuza TMA-15 miała wyruszyć w kosmos we wrześniu 2009. 
2008 – 21 listopada jego nazwisko znalazło się w oficjalnie ogłoszonym składzie podstawowej załogi Ekspedycji 20, która w maju 2009, na pokładzie Sojuza TMA-15 ma przycumować do Międzynarodowej Stacji Kosmicznej. Romanienko został dowódcą statku Sojuz.
2009 - 27 maja - wystartował do swojego pierwszego lotu kosmicznego dowodząc statkiem Sojuz TMA-15.

Odznaczenia i nagrody
Bohater Federacji Rosyjskiej - uhonorowany 6 maja 2010 ukazem Prezydenta FR Dymitra Miedwiediewa
Medal Sił Zbrojnych Federacji Rosyjskiej "Za waleczność" II stopnia
Medal "Za zasługi w podboju kosmosu" (2011, Rosja)

Wykaz lotów


Zobacz też
Alfabetyczna lista astronautów i kosmonautów,
Grupy i oddziały astronautów.



Bibliografia
Linki zewnętrzne

