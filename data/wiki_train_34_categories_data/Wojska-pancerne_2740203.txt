
Czołg-pomnik – czołg wycofany z użycia, trwale unieruchomiony na postumencie w celu upamiętnienia wydarzenia, osoby lub organizacji.

Czołgi-pomniki stały się bardzo popularne w Polsce po II wojnie światowej, kiedy Wojsko Polskie zaczęło wycofywać z użycia czołgi typu T-34 i IS-2.

Czołgi-pomniki trafiające na postument są w różnym stopniu unieruchamiane. Niektóre są w pełni sprawne i same wjeżdżają na postument, po czym załoga wyciąga akumulator z pojazdu, a następnie spawa włazy i ogniwa gąsienic. Czołgi typów, które nadal były wykorzystywane przez Wojsko Polskie miały często dodatkowo usuwany silnik i skrzynię biegów. Aby zapobiec aktom wandalizmu i kradzieży, z czołgów zdejmowano wszystkie elementy ruchome i wyposażenie dodatkowe, które mogłoby zostać oderwane lub odkręcone.

Czołgi-pomniki są czasami demontowane, zdarza się tak z powodów ideologicznych, gdy dany pomnik był uznawany przez okolicznych mieszkańców za symbol Polskiej Rzeczypospolitej Ludowej lub gdy pomnik posiada dużą wartość historyczną. Jedyny zachowany w Polsce czołg T-70 był w przeszłości pomnikiem w Baligrodzie.

Przykładowe pomniki
Czołg w al. Zwycięstwa w Gdańsku
brama boczna - Cmentarz Oficerów Radzieckich we Wrocławiu






