Dot i kangurzyca (ang. Dot and the Kangaroo, 1977) – pierwszy australijski film fabularno-animowany wyprodukowany przez Yoram Gross Studios i zrealizowany na podstawie powieści Ethel C. Pedley. Opowiada o małej, rudowłosej dziewczynce imieniem Dot, córce farmera, która poznała kangurzycę. Film trwa 70 minut. Twórcą filmu jest Yoram Gross. Film był wyświetlany przez TVP3. Wersja lektorska była opracowana przez szczeciński ośrodek TVP. Lektorem w polskiej wersji był Tadeusz Mierczarek.

Fabuła
Podczas wyprawy po trawę dla królika, Dot gubi się w lesie i nie może znaleźć drogi do domu. Jednak na szczęście nasza bohaterka poznaje kangurzycę, której maleństwo też się zgubiło. Razem wyruszają na poszukiwania drogi powrotnej do domu.

Ciekawostki
Ten film jest jednym z trzech filmów, w którym Dot szuka zaginionego maleństwa.
Jest jedynym filmem opartym na książce pod tym samym tytułem.
Jest jednym z trzech filmów, w którym głównej bohaterce głosu użycza Barbara Frawley.
Jest pierwszym z cyklu dziewięciu filmów z Dot w roli tytułowej.
Jest pierwszym z trzech filmów, w którym innym bohaterom głosu użyczają m. in. Drew Foster i Ross Higins.

Zobacz też
1981 - Dookoła świata z Dot
1983 - Dot i królik
1984 - Dot i miś koala
1985 - Dot i Keeto
1986 - Dot i wieloryb
1987 - Dot i przemytnicy
1987 - Dot jedzie do Hollywood
1994 - Dot w kosmosie


