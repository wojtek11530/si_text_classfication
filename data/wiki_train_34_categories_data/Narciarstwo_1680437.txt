Susi Erdmann znana także jako Susi-Lisa Erdmann (ur. 29 stycznia 1968 w Blankenburg (Harz)) – była niemiecka saneczkarka i bobsleistka, medalistka igrzysk olimpijskich i mistrzostw świata oraz zdobywczyni Pucharu Świata w obu konkurencjach.

Kariera saneczkarki
W saneczkarstwie startowała do końca sezonu 1998/1999. Na igrzyskach olimpijskich wystąpiła trzykrotnie zdobywając dwa medale. W 1992 wywalczyła brąz, a dwa lata później srebro. W 1998 była o krok od medalu zajmując 4 miejsce. Na mistrzostwach świata zdobyła dziesięć medali z czego aż siedem złotych. Trzykrotnie wygrywała w jedynkach (w latach 1989, 1991 oraz 1997), a czterokrotnie w drużynie mieszanej (w 1990, 1991, 1993 oraz 1995). Na swoim koncie ma również trzy medale srebrne wywalczone w 1995 oraz 1996 w jedynkach i w 1989 w drużynie mieszanej. Na mistrzostwach Europy wywalczyła siedem medali z czego sześć złotych. W 1990 i 1992 zostawała mistrzynią zarówno w jedynkach jak i w drużynie mieszanej. W 1996 i 1998 zdobywała złoto w drużynie mieszanej. W 1998 zdobyła również brąz w jedynkach. W Pucharze Świata trzykrotnie zajmowała miejsce na podium klasyfikacji generalnej, zdobywając Kryształową Kulę w sezonach 1990/1991 oraz 1991/1992.

Kariera bobsleistki
W bobslejach startowała od sezonu 1999/2000 do zakończenia kariery w 2006 roku występując w dwójce kobiet. Na igrzyskach olimpijskich startowała dwukrotnie zdobywając w 2002 brąz (w parze z Nicole Herschmann). Cztery lata później zajęła piąte miejsce. Na mistrzostwach świata zdobyła trzy medale z czego dwa złote. Mistrzynią świata zostawała w 2003 (w parze z Annegret Dietrich) oraz w 2004 (w parze z Kristina Bader). W 2001, startując z Tanją Hess, wywalczyła brąz. W Pucharze Świata pięciokrotnie zajmowała miejsce na podium klasyfikacji generalnej, zdobywając Kryształową Kulę w sezonie 2001/2002. Na swoim koncie ma 7 wygranych zawodów oraz 27 miejsc na podium.

Osiągnięcia
Saneczkarstwo na igrzyskach olimpijskich


Bobsleje na igrzyskach olimpijskich


Puchar Świata w saneczkarstwie
Miejsca na podium w klasyfikacji generalnej


Puchar Świata w bobslejach
Miejsca na podium w klasyfikacji generalnej




Bibliografia
