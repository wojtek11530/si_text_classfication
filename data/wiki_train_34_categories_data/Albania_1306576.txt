Bashkim Paçuku - (ur. 1955 w Dibrze) - albański śpiewak klasyczny (tenor), pochodzący z Macedonii.

Urodził się w rodzinie albańskiej. Ukończył studia na Wydziale Muzycznym Uniwersytetu w Skopju. Naukę kontynuował w Teatrze Opery i Baletu w Tiranie oraz w centrum doskonalenia umiejętności wokalnych, działającym przy mediolańskiej La Scali. Studia wokalne ukończył na uniwersytecie w Bostonie.

Debiutował na deskach opery w Salem (Massachusetts) rolą Lippo Fiorentino w musicalu Kurta Weilla Street Scene i Nemorino w L’Elisir D’Amore. Pierwsze jego koncerty solowe miały miejsce w Harvard Hall w Bostonie i w St. Patrick’s Cathedral w Nowym Jorku, na mszy św. poświęconej pamięci Matki Teresy z Kalkuty. Kilkakrotnie występował jako solista opery w Worcester (Massachusetts). Jako solista występował także z Indian Hill Orchestra, kierowaną przez Paula Shannona i Johna Ehrlicha.

Otrzymał I nagrodę na XX Konkursie Artystów Muzycznych w Zagrzebiu.
Przez kilka lat współpracował z Chórem Radia i Telewizji w Prisztinie, jako solista, asystent dyrygenta i nauczyciel technik wokalnych. Otrzymał rolę Trimora w pierwszej operze, skomponowanej w Kosowie - Dziewczyna z Kaçaniku.

Posługuje się biegle włoskim, angielskim i chorwackim.

Repertuar
Alfredo - Traviata
Rodolfo - Cyganeria
Ferrando - Cosi Fan Tutte
Cavaradossi - Tosca 
Tamino - Czarodziejski flet
Lionel - Marta albo jarmark w Richmondzie
Książę - Rigoletto
Calaf - Turandot
Werter - Werter
Faust - Faust 	  	
Leński - Eugeniusz Oniegin
Don Jose - Carmen 	  	
Federico  - L'Arlesiana
Nemorino  - L'Elisir D'Amore
Ernesto  - Don Pasquale

Dyskografia
Celebrated Opera Arias I
Celebrated Opera Arias II
From the Albanian Songbook Album (wraz z Orkiestrą Symfoniczną RTV pod batutą Eno Koço)

Linki zewnętrzne
