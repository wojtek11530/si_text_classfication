
Stefan Gembicki herbu Nałęcz (ur. 1584, zm. 1653) – wojewoda łęczycki.

Rodzina
Syn Jana (zm. 1602), podczaszego poznańskiego i Katarzyny Cieleckiej. Brat Jana, biskupa płockiego i kujawskiego, Piotra, biskupa krakowskiego i przemyskiego, Andrzeja, biskupa łuckiego, Krzysztofa, kasztelana gnieźnieńskiego i inowrocławskiego, Bonawentury, podczaszego poznańskiego i Zofii, późniejszej żony Stanisława Przyborowskiego, kasztelana rogozińskiego.

Poślubił Elżbietę Grudzińską, córkę Stefana, kasztelana nakielskiego.

Ojciec Pawła, kasztelana santockiego, miedzyrzeckiego i łęczyckiego, Wawrzyńca, kanonika krakowskiego i proboszcza miechowskiego. Pierwsza córka Mariannna poślubiła pułkownika i kasztelana czernihowskiego Jana Odrzywolskiego, następnie Zbigniewa Ossolińskiego, kasztelana czerskiego. Druga córka Anna Petronela poślubiła kanclerza wielkiego koronnego Stefana Korycińskiego. Trzecia córka Dorota, poślubiła pierwsze Macieja Pstrokońskiego, później Hieronima Grabińskiego, kasztelana sieradzkiego. Ostatnia córka Zofia był ksenią Benedyktynek w Ołoboku.

Pełnione urzędy
Od 1614 piastował urząd cześnika kaliskiego. W latach (1617-1639) był kasztelanem Rogoźna. Od 1639 do śmierci pełnił stanowisko wojewody łęczyckiego.
Był też marszałkiem Trybunału Głównego Koronnego w 1643 roku oraz starostą miasta Nakło.

Był elektorem Władysława IV Wazy z województwa poznańskiego w 1632 roku.

Bibliografia
Adam Boniecki "Herbarz Polski" (tom 6, str. 23 - Gembiccy herbu Nałęcz)
"Polski Słownik Biograficzny" (tom 7, str. 381)
Hr. Seweryn Uruski "Herbarz. Rodzina szlachty polskiej" (tom 4, str. 133)





 












