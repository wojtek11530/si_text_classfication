Mirosław Cybulko (ur. 6 sierpnia 1932) – polski lekarz, polityk, były minister zdrowia i opieki społecznej.

Życiorys
W 1953 ukończył Liceum Ogólnokształcące im. W. Kętrzyńskiego w Kętrzynie. Był działaczem ZSL. Od 12 listopada 1985 do 24 października 1987 był ministrem zdrowia i opieki społecznej w rządzie Zbigniewa Messnera. Następnie był długoletnim dyrektorem Wojewódzkiego Szpitala Zespolonego im. Jędrzeja Śniadeckiego w Białymstoku. Brał udział w obradach Okrągłego Stołu w podzespole do spraw zdrowia. Obecnie Prezes Podlaskiego Związku Krwiodawców PCK i honorowy Członek Polskiej Fundacji Osteoporozy.

Bibliografia
Tadeusz Mołdawa, Ludzie władzy 1944–1991'', Warszawa 1991











