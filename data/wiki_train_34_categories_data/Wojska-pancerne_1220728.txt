

Pułk Ułanów Karpackich – pułk rozpoznawczy 2 Korpusu Polskiego.

Powstał w 1941 w wyniku przemianowania Dywizjonu Ułanów Karpackich.


Skład
dowódca – mjr Władysław Bobiński
szwadron dowodzenia – rtm. Antoni Smodlibowski
1 szwadron liniowy – rtm. Stanisław Kałusowski
2 szwadron liniowy – por. Jan Porzecki
3 szwadron liniowy – rtm. Antoni Kawecki
5 plutonów ciężkich samochodów pancernych
pluton strzelecki na transporterach opancerzonych

Sprzęt
samochodów pancernych – 61

Stan osobowy:
oficerów – 39
ułanów pancernych – 710

Obsada Personalna w sierpniu 1941 (według Bielatowicza)
Dowództwo pułku:
dowódca pułku mjr Władysław Bobiński (na kursie)
na czas nieobecności p.o. zastępcy dcy mjr dypl. S. Maleszewski
z-ca d-cy pułku rtm. Stanisław Zakrzewski (w szpitalu)
adiutant pułku rtm. Wiktor Zaniewski
kapelan pułku ksiądz Jan Malinowski
lekarz pułku por. dr Bernard Chrzanowski
oficerów 9
podoficerów 6

Szwadron dowodzenia
dowódca szwadronu por. Jan Porzecki (na kursie)
z-ca d-cy szwadronu por. Tadeusz Majerowicz
szef szwadronu wachm. Bronisław Czekatowski
podoficerów i ułanów 110

Pluton łączności
dowódca plutonu por. Stanisław Stryjski
szef plutonu wachm. Stanisław Kubaj
podoficerów i ułanów 25

1 Szwadron
dowódca szwadronu rtm. Stanisław Kałusowski (na kursie)
z-ca d-cy szwadronu por. Franciszek Fangor
szef szwadronu wachm. Franciszek Saban
oficerów 7
podoficerów i ułanów 113

2 Szwadron
dowódca szwadronu rtm. Antoni Smodlibowski
z-ca d-cy szwadronu ppor. Szczepan Stańczykiewicz
szef szwadronu st. wachm. Józef Podwysocki
oficerów 6
podoficerów i ułanów 112

3 Szwadron
dowódca szwadronu rtm. Antoni Kawecki
z-ca d-cy szwadronu por. Czesław Pawłowski
szef szwadronu wachm. Kazimierz Januszewski
oficerów 6
podoficerów i ułanów 110

Historia pułku
Rozkazem Naczelnego Wodza ogłoszonym w rozkazie dziennym Dyonu nr 29 z 5 lutego 1941 przemianowano Dywizjon Ułanów Brygady Strzelców Karpackich na Pułk Ułanów Samodzielnej Brygady Strzelców Karpackich.
21.08 – 24.12.1941 – wyjazd Pułku do Tobruku, obrona twierdzy, pościg na Acroma
1.07 – 11.10.1942 – Pułk bierze udział w obronie Delty Nilu
19.10.1942 – Wyjazd do Iraku na koncentrację Armii Polskiej na Wschodzie
19.01.1944 – Przybycie Pułku na obszar operacyjny Włoch
5.03.1944 – Pułk wszedł do akcji nad rzeką Sangro
26.04.1944 – Objęcie odcinka bojowego pod Monte Cassino
19.05.1944 – Zdobycie Passo Corno
2.07 – 18.07.1944 – Forsowanie rzeki Mussone – walki o Anconę i wkroczenie do Ancony
19.07 – 29.08.1944 – Walki o Senigalię, walki górskie i nad rzeką Metauro. Działania na Linii Gotów
2.09.1944 – Wkroczenie do Pesaro
5.03 – 21.04.1945 – Walki na odcinku obronnym nad rzeką Senio – walki o Bolonię – wkroczenie do Bolonii
17.11.1945 – Pułk otrzymał sztandar ofiarowany przez Polaków w Rzymie
25.07.1946 – Pułk wyjechał z Włoch do Wlk. Brytanii
14.07.1948 – Rozformowanie Pułku w Sudbrook Camp
11 listopada 1966 roku nadano pułkowi Order Virtuti Militari

Symbole pułku

Sztandar
Sztandar, ufundowany przez społeczeństwo polskie w Rzymie, został wręczony pułkowi 17 listopada 1945 roku. Na stronie głównej umieszczono na ramionach krzyża kawalerskiego nazwy miejscowości, o które pułk walczył: '''„Tobruk”''', '''„Monte Cassino”''', '''„Ancona”''', '''„Bologna”'''. Na odwrotnej umieszczono: w lewym górnym rogu odznaka honorowa 2 Korpusu, w lewym dolnym i w prawym górnym – oznaki pułkowe, noszone na kołnierzu kurtki i berecie na tle barw pułkowych, w prawym dolnym – oznaka rozpoznawcza dowództwa 2 Korpusu i oddziałów pozadywizyjnych. 

Płachta sztandaru została wykonana w zakładach hafciarskich Watykanu. Pułkowa czołówka naprawcza wykonała drzewce z wyciora armatniego, a orła sztandarowego wykonał z grubo posrebrzanej łuski pocisku armatniego plutonowy A. Łabędzki, artysta rzeźbiarz, późniejszy wykładowca ASP w Krakowie.

Obecnie sztandar eksponowany jest w Instytucie Polskim i Muzeum im. gen. Sikorskiego w Londynie.



Bibliografia
Witold Biegański, Szczurami Tobruku ich zwali. Z dziejów walk polskich formacji wojskowych w Afryce Północnej w latach 1941-1943, Ludowa Spółdzielnia Wydawnicza, Warszawa 1988
Emil S.Mentel Stanisław Radomyski: Pułk Ulanów Karpackich; Pruszków 1993
Franciszek Skibiński: Wojska pancerne w II wojnie światowej. Warszawa 1982
Zbigniew Wawer: Organizacja Polskich Wojsk Lądowych w Wielkiej Brytanii 1940-1945. Bellona, Warszawa 1992. ISBN 83-11-08218-9.
Ułani Karpaccy. Zarys historii pułku, pod red. Jana Bielatowicza, Londyn 1966.







