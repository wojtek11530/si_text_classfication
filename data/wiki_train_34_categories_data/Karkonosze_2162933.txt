Średniak (niem. Mittelberg, 950 m n.p.m.) – szczyt w Karkonoszach, w obrębie Lasockiego Grzbietu.

Położony jest w północnej części Lasockiego Grzbietu, w krótkim bocznym ramieniu, odchodzącym od Łysociny ku północy, które kończy się Grabiną. Od zachodu, od Kowarskiego Grzbietu oddziela go dolina Jedlicy, a od wschodu od Sulicy dolina Jeleniej Strugi. Obie doliny są głęboko wcięte i mają strome zbocza.

Zbudowany ze skał metamorficznych wschodniej osłony granitu karkonoskiego – głównie gnejsów i łupków łyszczykowych z wkładkami amfibolitów.

Wierzchołek i stoki porośnięte górnoreglowymi lasami świerkowymi.

Tuż pod szczytem, od południa biegnie serpentynami szosa z Przełęczy Kowarskiej lub Lubawki przez Rozdroże Kowarskie na Przełęcz Okraj.

Na południe od wierzchołka biegnie  żółty szlak turystyczny z Przełęczy Kowarskiej na Przełęcz Okraj oraz   niebieski szlak z Lubawki Kowarskie na Przełęcz Okraj.

Por.
Średniak (Lasocki Grzbiet)

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK ”Kraj”, Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo ”Plan”, Jelenia Góra, ISBN 83-88049-26-7




