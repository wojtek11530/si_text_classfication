'''71 Samodzielna Kompania Czołgów Rozpoznawczych - pancerny pododdział rozpoznawczy Wojska Polskiego okresu II RP.



Sformowana w mobilizacji „żółtej” w sierpniu 1939 przez 1 Batalion Pancerny z Poznania z przeznaczeniem dla 14 Dywizji Piechoty.

Na wyposażeniu posiadała 13 czołgów rozpoznawczych, w tym 9 TK-3 uzbrojonych w [[Karabin maszynowy Hotchkiss wz. 25|
7,92 mm ckm]] i 4 TKS uzbrojone w 20 mm nkm .

Działania bojowe
Po mobilizacji kompania skierowana została do rejonu Miłosławia. Razem z samodzielną kompanią cekaemów oraz batalionem piechoty stanowiła skład oddziału wydzielonego 17 Dywizji Piechoty. OW utrzymywał przeprawy na Warcie w rejonie Nowego Miasta.

Rankiem 1 września w Miłosławiu załadowano kompanię się na wagony i przewieziono ją w rejon Szubina, gdzie pozostawała w dyspozycji dowódcy 26 DP

3 września kompania prowadząc rozpoznanie kierunku Nakła weszła w styczność bojową z oddziałami rozpoznawczymi niemieckiej 208 Dywizji Piechoty. Następnego dnia osłaniała przeprawy na Noteci ubezpieczając odwrót 18 pp, by wieczorem wycofać się do Szubina.

W kolejnych dniach kompania wycofywała się razem z pododdziałami 18 pp. Podczas przemarszu przez Inowrocław niemieccy dywersanci ostrzelali polskie kolumny. W wyniku ostrzału, pluton techniczno-gospodarczy stracił 2 zabitych i 2 rannych.

7 września 26 DP (a z nią 71 skczr) została podporządkowana Armii „Pomorze”. Kompania wraz z kolarzami dywizyjnymi stanowiła straż przednią dywizji w przemarszu do rejonu Lubrańca i dalej (9 września) w kierunku Izbicy

10 września kompania wraz z 81 skczr weszła w skład zgrupowania zmotoryzowanego dywizji. 13 września kompania została bezpośrednio podporządkowana dowództwu Armii Pomorze. 15 września kompanie 71 i 81 zostały ponownie podporządkowane dowództwu 26 DP.

Następnego dnia czołgi obu tych kompanii oraz 82 kompanii czołgów rozpoznawczych wzięły udział w walce o las majątku Broki, uderzając na znajdujące się tam pozycje niemieckiego 74 pp. Pozbawione statecznego wsparcia artylerii i piechoty, tankietki musiały się jednak wycofać. 71 kompania straciła 2 czołgi.

17 września oddziały dywizji zostały zaatakowane przez czołgi 1 pcz niemieckiej 1 DPanc. W walce wzięły udział obie kompanie czołgów. Straty były bardzo duże. 82 kompania przestała praktycznie istnieć, a 71 kompania straciła kilka czołgów wraz z załogami.

18 września reszta kompanii dotarła do lasu koło wsi Budy Stare, gdzie w wyniku nalotu niemieckiego straciła kolejny czołg. Próby dalszego marszu ku Bzurze nie powiodły się. Postanowiono zniszczyć sprzęt ciężki i pieszo kontynuować marsz.

Po przeprawieniu się przez Bzurę reszta żołnierzy w zwartej grupie dołączyła do oddziałów dowodzonych przez gen. Stanisława Grzmot - Skotnickiego i wraz z nimi dotarła do Warszawy. Tam wcielono ich do batalionu obrony mostów dowodzonego przez kpt. A. Krzyżanowskiego

Obsada personalna
Obsada w dniu 1 września 1939 roku:
dowódca kompanii - por. Stanisław Skibniewski
dowódca 1 plutonu - ppor.rez. Leon Puppel († 16 IX 1939)
dowódca 2 plutonu - ppor.rez. Józef Szymankiewicz
dowódca plutonu techniczno-gospodarczego - por. Aleksander Wieczorek (zamordowany w Katyniu)

Skład kompanii
Poczet dowódcy
gońcy motocyklowi
drużyna łączności
patrole:
radiotelegraficzny
łączności z lotnictwem
sekcja pionierów
Razem w dowództwie
1 oficer, 7 podoficerów, 21 szeregowców;
1 czołg, 1 samochód osobowo terenowy, 2 samochody z radiostacjami N.2, furgonetka, 4 motocykle.
'''2 x pluton czołgów 
1 oficer, 7 podoficerów, 7 szeregowców
6 czołgów, 1 motocykl, przyczepa towarzysząca
pluton techniczno -  gospodarczy
drużyna techniczna
drużyna gospodarcza
załogi zapasowe
tabor
Razem w plutonie
1 oficer, 13 podoficerów, 18 szeregowców
5 samochodów ciężarowych, samochód-warsztat, cysterna, 1 motocykl, transporter czołgów, 2 przyczepy na paliwo, kuchnia polowa

Bibliografia
