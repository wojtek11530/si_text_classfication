Psilocybe azurescens – gatunek grzybów należący do rodziny pierścieniakowatych. Według Index Fungorum jest gatunkiem o nieokreślonym statusie taksonomicznym. 

Morfologia
Kapelusz:  O średnicy 30-100 mm średnicy, stożkowy do wypukłego, higrofaniczny, w kolorze brązowym, ochrowym lub karmelowym, jaśniejszy na obwodzie. Powierzchnia gładka, lepka kiedy jest wilgotna.

Trzon: 90-200 mm długości na 3-6 mm średnicy, jest biały lub brudnobrązowy.

Wysyp zarodników: Czarny, brązowy lub ciemnofioletowy. 

Występowanie
Uprawiany jest na całym świecie ale naturalnie występuje tylko w Ameryce Północnej, wzdłuż wybrzeża oceanu Spokojnego. Jest to grzyb saprofityczny.

Znaczenie
Jest najbardziej zasobnym w alkaloidy grzybem psylocybinowym. Może zawierać do 1,8% psylocybiny, 0,5% psylocyny i 0,4% baeocystyny w suchej masie, średnio jednak wartości te utrzymują się na poziomie 1,1% psylocybiny i 0,15% psylocyny. Zawiera w dużym stężeniu psychoaktywne i alkaloidy: głównie psylocybinę, psylocynę i baeocystynę. Po zażyciu jednego grama wysuszonego Psilocybe azurescens następują trwające 6 godzin psychodeliczne stany wizyjne. Działanie grzybów psylocybinowych jest bardzo indywidualne i nieprzewidywalne, ale zwykle obejmuje: poprawienie humoru i podniesienie nastroju, zaburzenia percepcji, euforię, efekty wizualne oraz ogólną zmianę postrzegania zmysłowego.

Zobacz też
Psychodeliki
Doświadczenie psychodeliczne





