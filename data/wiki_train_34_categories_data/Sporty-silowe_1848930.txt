Marlena Wawrzyniak (ur. 12 sierpnia 1976 w Grudziądzu) – polska armwrestlerka, instruktor lekkoatletyki, trener personalny kulturystyki i fitness oraz nauczycielka wychowania fizycznego.

Biografia
W armwrestlingu zadebiutowała 28 października 2007 roku, podczas Mistrzostw Polski Amatorów (Debiuty) w Wodzisławiu Śląskim. Po poważnej kontuzji (rozszczepienie kości ramiennej) odniesionej w czasie walki finałowej podczas Pucharu Polski w 2007 r. powróciła do startów w połowie 2008 roku.

Obecnie Marlena Wawrzyniak jest kilkukrotną Mistrzynią Polski, zdobywczynią Pucharu Polski i medalistką turniejów międzynarodowych. W 2008 roku na Pucharze Polski wywalczyła tytuł "Najsilniejszej Polki na rękę prawą". W 2009 r. obroniła ten tytuł i została wpisana do księgi: „Polskie Rekordy i Osobliwości”. 
Marlena Wawrzyniak jest również czterokrotną brązową medalistką Mistrzostw Europy Seniorów z 2008 r. (prawa ręka, kat. 70kg), 2009 r. (prawa ręka, kat. 70kg) oraz 2012 r. (prawa i lewa ręka, kat.65kg). 
We wrześniu 2012, na XXXIV Mistrzostwach Świata odbywających się w Brazylii wywalczyła tytuł wicemistrzyni świata w kat. 65kg na lewą rękę.

W 2013 r. jako pierwsza Polka zdobyła mistrzostwo Europy na lewą rękę w kat. 65 kg. Na prawą rękę wywalczyła srebrny medal.

Na XXXV Mistrzostwach Świata odbywających się w Polsce we wrześniu 2013r. wywalczyła brązowy medal na lewą rękę w kat. 65 kg. 

W 2011 r. podczas Pucharu Świata Zawodowców "Nemiroff World Cup" wywalczyła brązowy medal w kat. 65 kg na prawą rękę.
W 2012 r. jako pierwsza Polka wywalczyła złoty medal na Pucharze Świata Zawodowców "Nemiroff World Cup" w kat. 65 kg na prawą rękę. Na lewą rękę zdobyła srebrny medal.

Pierwsza polska armwrestlerka, która 6 razy pod rząd obroniła tytuł "Najsilniejszej Polki" (2008, 2009, 2010, 2011, 2012, 2013).

Marlena Wawrzyniak jest prezesem i trenerem UKS Arm Fanatic Sport Grudziądz. Pod swoją opieką ma grupę młodych zawodników m.in wicemistrzynię Europy i Świata juniorów Martę Opalińską.

Bibliografia
Linki zewnętrzne
na portalu społecznościowym Facebook





