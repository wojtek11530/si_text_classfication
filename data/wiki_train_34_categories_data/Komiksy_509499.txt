Rob Zombie, właśc. Robert Wolfgang Zombie, pierw. Robert Bartleh Cummings (ur. 12 stycznia 1966 w Haverhill) – amerykański muzyk heavymetalowy, reżyser, pisarz i twórca komiksów. Brat przyrodni Spider'a One, wokalisty zespołu Powerman 5000, mąż aktorki Sheri Moon.

Życiorys
W latach dziewięćdziesiątych stał się znany jako założyciel, wokalista i autor piosenek grupy White Zombie. Zespół debiutował w 1987 roku albumem "Soul-Crusher”. Na trzeciej płycie "La Sexorcisto: Devil Music, Vol. 1” będącej mieszanką Groove metal i Funk metal można usłyszeć kawałek "Welcome to Planet Motherfucker” czy "Thunder Kiss '65”. Następnym wielkim przebojem powstałym przy udziale Roba był utwór "More Human Than Human" z 1995 roku. Jego muzyka posłużyła za tło do gier komputerowych "", "Twisted Metal", "Nightmare Creatures" oraz "FlatOut 2".

Po sukcesie odniesionym dzięki White Zombie, Rob zaczął wydawać utwory pod własnym imieniem. Jego muzykę zaczęto wykorzystywać w audycjach telewizyjnych, grach komputerowych i filmach, np. w Private Parts (1997), End of Days (1999, z Arnoldem Schwarzeneggerem), '''' (2000, z Tomem Cruise'em) oraz w The Scorpion King (2002, z Dwayne'em Johnsonem). Wielki przebój "Dragula" z 1998 roku został wykorzystany w pierwszej części filmu Matrix.

Zombie jest wielbicielem i twórcą horrorów gore. Jego produkcjami są: The Lords of Salem (2012), Halloween (2007), Halloween II (2009), Dom tysiąca trupów (House of 1000 Corpses, 2003), który stał się klasyką gore-horroru, oraz jego kontynuacja – Bękarty diabła (The Devil's Rejects, 2005). Napisał także kilka komiksów, m.in. The Nail (razem ze Steve'em Nailem), Rob Zombies Spookshow International oraz Bigfoot (z Richardem Corbenem). W 2007 roku wyreżyserował fikcyjny trailer do filmu Grindhouse o nazwie Werewolf Women of the SS.

Zanim stał się znany jako artysta popkulturowy, pracował w wielu zawodach, był m.in. kurierem. Pracował też jako pomocniczy producent programów telewizyjnych Pee Wee Hermans Saturday i Pee Wee's Playhouse. Projektuje okładki (również do własnych płyt), loga, był projektantem magazynów pornograficznych. Jest też autorem sceny halucynacji w filmie Beavis and Butt-Head Do America (1996). W roku 1982, będąc w szkole średniej, obejrzał film przedstawiający sceny z rzeźni, i od tamtego momentu jest wegetarianinem.

W 2006 roku piosenkarz został sklasyfikowany na 52. miejscu listy 100 najlepszych wokalistów wszech czasów według Hit Parader. Z kolei w 2009 roku został sklasyfikowany na 29. miejscu listy 50 najlepszych heavymetalowych frontmanów wszech czasów według Roadrunner Records.

Skład zespołu

Obecni członkowie
Rob Zombie – śpiew (od 1997)
John 5 – gitara (od 2005)
Piggy D. – gitara basowa (od 2006)
Ginger Fish – perkusja (od 2011)

Byli członkowie
Mike Riggs – gitara (1997–2003)
John Tempesta – perkusja (1997–2003)
Blasko – gitara basowa (1997–2006)
Tommy Clufetos – perkusja (2005–2010)

Muzycy koncertowi
Joey Jordison – perkusja (2010-2011)

Dyskografia
Albumy studyjne
Hellbilly Deluxe (1998)
The Sinister Urge (2001)
Educated Horses (2006)
Hellbilly Deluxe 2'' (2010)
Venomous Rat Regeneration Vendor (2013)

Kompilacje
Past, Present & Future (2003)

Remix-albumy
American Made Music to Strip By (1999)
Mondo Sex Head (2012)

Single
(lista nie zawiera wydawnictw promocyjnych)
Dragula (1998)
Living Dead Girl (1999)
Superbeast (1999)
Demon Speeding (2002)
Two-Lane Blacktop (2003)
Foxy Foxy (2006)
What?'' (2009)
Sick Bubblegum (2010)
Dead City Radio and the New Gods of Supertown (2013)
We're an American Band (2013)

Filmografia
Reżyser, scenarzysta
Dom tysiąca trupów (House of 1000 Corpses, 2003)
Bękarty diabła (The Devil's Rejects, 2005)
Werewolf Women of the S.S.'' fikcyjny zwiastun filmowy, towarzyszący premierze obrazu Grindhouse (2007)
Halloween (2007)
Halloween II (2009)
The Haunted World of El Superbeasto (2009)
The Lords of Salem (2012)

Jako on sam
We Sold Our Souls for Rock n Roll (2001, film dokumentalny, reżyseria: Penelope Spheeris)
'''' (2005, film dokumentalny, reżyseria: Sam Dunn, Scot McFayden)

Linki zewnętrzne
