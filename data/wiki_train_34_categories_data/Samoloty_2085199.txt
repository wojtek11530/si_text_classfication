BAe 146'''  – brytyjski czterosilnikowy odrzutowy samolot pasażerski średniego zasięgu zaprojektowany przez British Aerospace. Jego pierwszy lot odbył się 3 września 1981. Od 1983 roku produkowany seryjnie. W 1992 roku zmodernizowany samolot produkowany pod oznaczeniem Avro RJ. W 1997 roku powstała wersja Avro RJX z nowymi silnikami (tylko trzy egzemplarze).

Konstrukcja
Górnopłat o konstrukcji całkowicie metalowej z usterzeniem w układzie T. Cztery silniki turbowentylatorowe w podwieszanych gondolach. Podwozie trójpodporowe, chowane w locie.

Wersje
BAe 146-100 / Avro RJ70 – wersja o pojemności od 70 do 80 pasażerów
BAe 146-200 / Avro RJ85 – wersja o pojemności od 85 do 100 pasażerów
BAe 146-300 / Avro RJ100 – wersja o pojemności od 100 do 112 pasażerów
BAe 146STA – wojskowa wersja samolotu (tylko demonstrator)
Avro RJX – wersja z bardziej ekonomicznymi silnikami
BAe 146C Mk3 – dwa samoloty wersji 200, przebudowane przez BAE Systems w zakładach Hawker Beechcraft Services. Samoloty wyposażono w opancerzoną kabinę, układ samoobrony, radiostację HF i UHF oraz duże drzwi ładunkowe na burcie. Maszyny zostały zamówione przez Royal Air Force w ramach pilnej potrzeby operacyjnej, związanej z wycofywaniem się brytyjskiego kontyngentu wojskowego z Afganistanu. Obydwa samoloty weszły w skład No. 32 Squadron RAF (32 Eskadry RAF).





