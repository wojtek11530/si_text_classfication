
Ayahuasca („liana duszy”, „pnącze dusz” w języku keczua), yagé, natema, caapi  oraz huaraca – rytualny psychodelik zażywany w formie napoju. Zawiera DMT występujące w roślinach z gatunków Acacia sp.'' i Mimosa sp.'' oraz  harmalinę (będącą inhibitorem MAO) występującą np. w nasionach ruty stepowej (Peganum harmala).
Jednak najczęstszą kombinacją roślin, którą stosują południowoamerykańscy szamani do przyrządzenia wywaru jest Banisteriopsis caapi (zawierająca inhibitor MAO) oraz Psychotria  viridis lub Diplopterys cabrerana (zawierające DMT).

Zastosowanie
Ayahuasca przygotowywana przez szamanów działa silnie halucynogennie. Indianie sporządzają napój, który jest zażywany przez szamanów w celach leczniczych, a także by wprowadzić się w trans mający umożliwić im jasnowidzenie lub kontakt z mityczną pamięcią plemienia. Podczas seansu ayahuaskę pije zarówno pacjent, jak i szaman. Obaj doświadczają wizji, w których duchy dyktują im, jak ma przebiegać kuracja. Innym celem takich seansów jest również wykrywanie klątw i uroków będących przyczynami chorób. Stosowanie ayahuaski w celach magicznych znane jest od tysięcy lat.

Zobacz też


Inne Światy – Ayahuasca, francuski film dokumentalny z 2004 roku

Linki zewnętrzne
