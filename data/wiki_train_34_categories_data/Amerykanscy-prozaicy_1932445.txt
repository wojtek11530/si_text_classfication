Edward Bellamy (26 marca 1850 w Chicopee Falls, Massachusetts - 22 maja 1898, Chicopee Falls) - amerykański pisarz.

Urodzony w rodzinie baptyjskiego pastora, w wieku 18 lat wyjechał na rok do Niemiec, gdzie po raz pierwszy zetknął się z problemami miejskiej biedoty. Studiował prawo, ale zdecydował się zostać dziennikarzem. Rozpoczął współpracę z Springfield Union, a następnie przeniósł się do New York Post.

Zadebiutował powieściami, w których często krytykował amerykańską mentalność. Jego przykładowe prace z tego okresu to The Duke of Stockbridge (1879), Dr. Heidenhoff's Process (1880) i Miss Ludington's Sister (1884).

W 1888 roku wydał swoją najbardziej znaną powieść - Looking Backward (polski tytuł W roku 2000''). Bohater książki, mieszkający w Bostonie Julian West podczas snu przenosi się w czasie do roku 2000 i odkrywa, że ludzie w Stanach Zjednoczonych żyją w socjalistycznej utopii.

Niedługo potem Bellamy stał się aktywnym uczestnikiem ruchu na rzecz nacjonalizacji zakładów użyteczności publicznej. Jego idee zaowocowały stworzeniem organizacji Nationalist clubs i miały wpływ także na organizacje w państwach europejskich, głównie Holandii. Pisarz współpracował z czasopismami The Nationalist (1889-91) i New Nation (1891-94).

W 1897 Bellamy napisał kontynuację Looking Backward - Equality. Książka stanowiła odpowiedź na krytykę Looking backward, nie osiągnęła jednak popularności poprzedniczki.

Powieści
The Duke of Stockbridge (1879)
Dr. Heidenhoff's Process (1880)
Miss Ludington's Sister (1884)
Looking Backward (1888)
Equality (1897)

Bibliografia
Linki zewnętrzne
