Tiotiksen (farm. Thiotixenum; ATC N05 AF041) – organiczny związek chemiczny z grupy sulfonamidów, pochodna tioksantenu. Wykazuje farmakologicznie silne działanie przeciwpsychotyczne, silne przeciwautystyczne, silnie aktywizujące oraz słabe uspokajające. Ponadto wywiera umiarkowane oddziaływanie na układ pozapiramidowy oraz stosunkowo słabe na układ autonomiczny. Znalazł zastosowanie jako neuroleptyk w leczeniu zespołów urojeniowych z dominującym zblednięciem uczuciowym i zmniejszeniem aktywności. Stosowany też w psychozach inwolucyjnych, starczych i alkoholowych. W porównaniu z innymi pochodnymi tioksantenu stosowana w lecznictwie najrzadziej.

Preparaty:

W Polsce preparaty tiotiksenu nie są zarejestrowane. Dostępny za granicą w postaci chlorowodorku tiotiksenu jako:
Navane – tabl. i kaps. 0,002 g; 0,005 g oraz 0,01 g (Brazylia, Kanada i Stany Zjednoczone); wytwórcy: Pfizer i Erfa Canada
Thixit – tabl. 0,002 g; 0,01 g (Nowa Zelandia); wytwórca: Douglas – New Zealand.



Bibliografia
A.Chwalibogowska-Podlewska i J.K.Podlewski, Leki Współczesnej Terapii, wyd. XII
http://www.psychotropics.dk
Martindale 2009








