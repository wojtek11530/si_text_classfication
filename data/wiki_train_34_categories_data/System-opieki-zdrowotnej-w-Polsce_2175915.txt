Zbigniew Wygoda (ur. 17 sierpnia 1968) – dr nauk medycznych, specjalista onkolog i specjalista medycyny nuklearnej, samorządowiec, Przewodniczący Rady Miejskiej w Gliwicach. Wiceprzewodniczący Zarządu Platformy Obywatelskiej w Gliwicach

Informacje ogólne
Ukończył Śląską Akademię Medyczną w Katowicach, następnie studia podyplomowe w Kolegium Zarządzania Akademii Ekonomicznej w Katowicach oraz Olsztyńskiej Wyższej Szkole Informatyki i Zarządzania. Obecnie jest adiunktem, współtwórcą Samodzielnej Pracowni Cyklotronu i Produkcji Radioizotopów w Centrum Onkologii – Instytut im. Marii Skłodowskiej-Curie Oddział w Gliwicach. W gliwickim oddziale instytutu przygotował i prowadził przetarg na budowę nowoczesnego cyklotronu, którego oficjalne otwarcie nastąpiło 20 września 2010 roku. Cyklotron będzie służyć do produkcji radioaktywnych izotopów potrzebnych przy diagnozowaniu i leczeniu nowotworów. Jest to drugie w Polsce (pierwszy cyklotron uruchomiono w Bydgoszczy) i jedno z niewielu takich urządzeń w Europie. Pełni także funkcję konsultanta w Samodzielnym Publicznym Szpitalu Chorób Płuc w Zakopanem

Wygoda jest autorem i współautorem 29 publikacji, ponad 80 artykułów w piśmiennictwie polskim i zagranicznym oraz współautorem dwóch specjalistycznych podręczników. 

Należy do
Polskiego Towarzystwa Onkologicznego
Polskiego Towarzystwa Medycyny Nuklearnej
European Association of nuclear Medicine
European Thyroid Association



Linki zewnętrzne
