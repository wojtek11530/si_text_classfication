
Pan Twardowski to balet Ludomira Różyckiego z 1921 roku.

Libretto, oparte na motywach powieści Mistrz Twardowski Józefa Ignacego Kraszewskiego, opracowała żona kompozytora.

Balet składa się z 9 obrazów:
Diabeł ukazuje się Twardowskiemu w jego pracowni.
Ponad dachami Krakowa Twardowski, w otoczeniu czartów, pojawia się na kogucie.
W kopalni srebra w Olkuszu - taniec wiślanek, górników, królowej podziemi i jej świty.
Na krakowskich Krzemionkach Twardowski pośród piekielnych tańców wiedźm i czartów podpisuje cyrograf na własną duszę.
Na krakowskim Rynku Twardowski demonstruje swoje czarnoksięskie sztuczki, scenę kończy wspólny taniec.
W królewskich komnatach na Wawelu na prośbę Zygmunta Augusta Twardowski wywołuje ducha zmarłej żony króla, Barbary Radziwiłłówny. 
Akcja przenosi się do egzotycznego kraju, diabeł pomaga Twardowskiemu zdobyć miłość wschodniej księżniczki.
Przed karczmą Rzym, podstępnie zwabiony, Twardowski zostaje porwany przez diabła.
W scenerii gwiezdnego nieba, na Księżycu zawisł Twardowski. Ocalał dlatego, że porywającemu go biesowi zanucił pieśń kościelną.
