
Marina Timofiejewna Siemionowa, ros. Марина Тимофеевна Семёнова (ur. 12 czerwca 1908 w Petersburgu, zm. 9 czerwca 2010 w Moskwie) – rosyjska primabalerina, nauczycielka tańca, uznawana za legendę rosyjskiego baletu.

Debiutowała w Balecie im. Kirowa na deskach Teatru Maryjskiego w Leningradzie. Od 1930 występowała w prestiżowym Teatrze Bolszoj w Moskwie, z którym była związana przez resztę życia. Występowała do 1952, a w kolejnych latach była nauczycielką. W 1975 uzyskała tytuł artysty ludowego ZSRR.

W 2008 w Teatrze Bolszoj świętowano jej setne urodziny.



Bibliografia
