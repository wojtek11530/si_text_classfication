Metoheksital (łac. Methohexitalum) – organiczny związek chemiczny, pochodna kwasu barbiturowego o krótkim czasie działania. Tak jak pozostałe pochodne tego kwasu, wykazuje działanie uspokajające, nasenne i przeciwdrgawkowe. Metoheksital używany jest do wywołania krótkotrwałego znieczulenia ogólnego. Działanie nasenne jest około trzykrotnie slniejsze od tiopentalu.











