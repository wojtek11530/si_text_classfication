

Feilai Feng () – urwisko położone na zachód od Jeziora Zachodniego w Hangzhou w Chinach. Znane z 470 kamiennych płaskorzeźb buddyjskich pochodzących z X-XIV wieku. Nazwa urwiska pochodzi z legendy, wedle której w cudowny sposób przyleciało ono z Indii.

Urwisko ulokowane jest w sąsiedztwie świątyni Lingyin. Wśród płaskorzeźb znajdują się m.in. przedstawienia bodhisattwy Guanyin oraz śmiejącego się Buddy.








