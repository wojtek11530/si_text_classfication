Jan Karol Kostrzewski (ur. 2 grudnia 1915 w Krakowie, zm. 27 maja 2005) – polski lekarz epidemiolog, bezpartyjny polityk, poseł na Sejm PRL IX kadencji, członek PAN.

Życiorys
Wiele lat pracował nad szczepionką przeciwko durowi brzusznemu. W latach 1977–1981 prezes Międzynarodowego Towarzystwa Epidemiologów. W 1948 został doktorem, a w 1954 profesorem. W 1967 został członkiem korespondencyjnym PAN, a w 1976 członkiem rzeczywistym PAN. W latach 1984–1990 był prezesem Polskiej Akademii Nauk.

W latach 1961–1968 pracował w ministerstwie zdrowia i opieki społecznej (wiceminister) i był głównym inspektorem sanitarnym kraju. Od lipca 1968 do marca 1972 był ministrem zdrowia i opieki społecznej w rządach Józefa Cyrankiewicza. W latach 1981–1983 członek Prezydium Ogólnopolskiego Komitetu Frontu Jedności Narodu. W latach 1985–1989 był posłem na Sejm PRL. Członek Rady Konsultacyjnej przy Przewodniczącym Rady Państwa PRL Wojciechu Jaruzelskim (1986–1989).  Członek Rady Naczelnej oraz Zarządu Głównego ZBoWiD kilku kadencji. W 1985 powołany w skład Prezydium Rady Naczelnej ZBoWiD.

Został pochowany na cmentarzu służewieckim w Warszawie.

Jego stryjem był Józef Karol Kostrzewski.

Odznaczenia
Order Sztandaru Pracy I klasy
Order Sztandaru Pracy II klasy
Krzyż Komandorski Orderu Odrodzenia Polski
Krzyż Kawalerski Orderu Odrodzenia Polski
Złoty Krzyż Zasługi
Krzyż Walecznych
Warszawski Krzyż Powstańczy
Złoty Medal Za zasługi dla obronności kraju
Srebrny Medal Za zasługi dla obronności kraju

Bibliografia
Kronika medycy, Wydawnictwo "Kronika", Marian B. Michalik, Warszawa 1994
VII Kongres ZBoWiD, ZG ZBoWiD, Warszawa 1985



Linki zewnętrzne
