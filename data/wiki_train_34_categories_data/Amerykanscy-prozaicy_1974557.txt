John Michael Scalzi II (ur. 10 maja 1969 r. w Fairfield) - amerykański pisarz, tworzący głównie na polu fantastyki naukowej. Laureat Nagrody Campbella dla najlepszego nowego pisarza w 2006 r. oraz nagród Hugo i Locusa w 2013 roku za powieść Redshirts. Wcześniej otrzymał także nagrody Hugo dla najlepszego pisarza-fana oraz za najlepszą książkę niefantastyczną.

Biografia
Scalzi urodził się i wychował na przedmieściach Los Angeles, uczęszczał na University of Chicago, gdzie jego wykładowcą był m.in. Saul Bellow. Na uczelni pełnił obowiązki rzecznika praw studenta, zajmował sie także wydawaniem niezależnego czasopisma studenckiego "The Chicago Maroon". Po ukończeniu studiów, w 1991 r., rozpoczął pracę w gazecie "Fresno Bee". W latach 1996-1998 pracował w serwisie America OnLine. Od tego czasu trudni się pisarstwem.

W latach 2010-2013 pełnił funkcję prezydenta Science Fiction and Fantasy Writers of America.

Od 2001 r. mieszka z żoną, Kristine Ann i córką, Atheną Marie, w Bradford (Ohio).

Twórczość
Jego debiutem powieściowym była Old Man's War (2005), nominowana rok później do nagrody Hugo. Podobnie zresztą jak, rozgrywające się w tej samej rzeczywistości, The Last Colony z 2007 r. i Zoe's Tale z 2008 r. Wszystkie książki Scalziego były wcześniej opublikowane on-line. 

W 2006 r. został nagrodzony Nagrodą Campbella dla najlepszego nowego pisarza. W 2008 r. otrzymał Nagrodę Hugo dla najlepszego pisarza-fana, za publikacje swych utworów on-line - tym samym stał się pierwszym od 1970 autorem, który jednocześnie był nominowany w kategoriach dla pisarza fana i pisarza profesjonalnego (w 1970 r. był to Piers Anthony). W 2009 r. z kolei otrzymał Nagrodę Hugo za najlepszą książkę niefantastyczną za Your Hate Mail Will Be Graded: Selected Writing, 1998–2008'' - wybór wypowiedzi ze swego bloga. W 2013 roku jego powieść Redshirts otrzymała nagrody Hugo i Locusa dla najlepszej powieści. 

John Scalzi jest także autorem kilku pozycji spoza nurtu science-fiction oraz od 1998 r. regularnym blogerem na swojej stronie scalzi.com. Prowadzi także swoje kolumny na łamach kilku czasopism. Od 2009 r. jest konsultantem serialu ''''.

Bibliografia
Uniwersum Old Man's War
Wojna starego człowieka (Old Man's War, 2005; wyd. polskie ISA, 2008)
Brygady Duchów (The Ghost Brigades, 2006; wyd. polskie ISA, 2010)
The Last Colony (2007)
Zoe's Tale (2008)

Inne powieści
The Android's Dream (2006)
The High Castle (w zapowiedziach)
Agent to the Stars (2005)
Fuzzy Nation (2011)
Redshirts (2012)
Lock-In (2014)

Książki niefantastyczne
The Rough Guide to Money Online (2000)
The Rough Guide to the Universe (2003)
The Book of the Dumb (2003)
The Book of the Dumb 2'' (2004)
The Rough Guide to Sci-Fi Movies (2005)
You're Not Fooling Anyone When You Take Your Laptop to a Coffee Shop: Scalzi on Writing (2007)
Your Hate Mail Will Be Graded: Selected Writing, 1998–2008'' (2008)
The Mallet of Loving Correction (2013)

Opowiadania
Questions for a Soldier (2005)
The Sagan Diary (2007)
How I Proposed to My Wife: An Alien Sex Story (2007)
Boże Napędy (The God Engines, 2009; polskie wydanie: Kroki w nieznane 2010'' wyd. Solaris)
Judge Sn Goes Golfing (2009)

Linki zewnętrzne
