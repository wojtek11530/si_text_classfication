Niedźwiada (niem. Bär Grund, Dürre Kochel) – potok w Sudetach Zachodnich, w zachodniej części Karkonoszy. Lewy dopływ Szklarki.

Niedźwiada ma źródła na północnych zboczach Karkonoszy, poniżej Przełęczy pod Śmielcem na wysokości ok. 1265 m n.p.m. Płynie na północ, po czym na wysokości 740 m n.p.m. łączy się z Górną Szklarką dając początek Szklarce. Po drodze przyjmuje kilka drobnych, bezimiennych dopływów.

Płynie po granicie i jego zwietrzelinie.

Cały obszar zlewni Niedźwiady porośnięty jest górnoreglowymi lasami świerkowymi.

Wzdłuż Niedźwiady biegnie  niebieski szlak turystyczny z Piechowic przez Michałowice na Przełęcz pod Śmielcem.

Ciekawostka
Niektórzy uważają, że Gorna Szklarka stanowi górną część Szklarki, mimo że Niedźwiada ma wyżej położone źródła i dłuższy bieg niż Górna Szklarka.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



