Margaj (Leopardus wiedii) – gatunek drapieżnego ssaka z rodziny kotowatych (Felidae).

Występowanie i biotop
Ameryka Środkowa, południowo-wschodnie rejony USA oraz północna część Argentyny i Paragwaju. W USA ostatni raz stwierdzony w Teksasie w 1852 roku . Zasiedla głównie tereny leśne.

Charakterystyka
Sierść najczęściej żółtopomarańczowa, podłużne plamy (tworzące pręgi) wzdłuż grzbietu.
Kształtna głowa, białe zabarwienia wokół oczu. Giętkie, szerokie stopy z ostrymi i długimi pazurami.

Długość ciała: 45-80 cm

Długość ogona: 35-50 cm

Waga: 4-9 kg

Tryb życia
Aktywne w dzień i w nocy, poza okresem godowym prowadzą samotniczy tryb życia. Żywią się małymi kręgowcami, stawonogami i owocami.

Margaj zwinnie porusza się w swoim środowisku, skacząc z drzewa na drzewo szeroko rozkłada łapy. W przeciwieństwie do innych kotów schodzi z drzewa głową w dół – jak wiewiórka. Większą część życia spędza w koronach drzew. Poluje z zaskoczenia, skacząc na swoją ofiarę z góry.

W niewoli żyje do 15 lat.

Rozród
Biologia rozrodu tego gatunku jest znana głównie z obserwacji zwierząt trzymanych w niewoli. Margaje osiągają dojrzałość płciową w 2-3 roku życia (samice pod koniec pierwszego roku). Po ciąży trwającej ok. 80 dni samica rodzi od jednego do trzech młodych.

Podgatunki
Wyróżnia się 11 podgatunków margaja:
L. wiedii amazonicus (Cabrera, 1917)
L. wiedii boliviae Pocock, 1941
L. wiedii cooperi (Goldman, 1943)
L. wiedii glauculus (Thomas, 1903)
L. wiedii nicaraguae (J. A. Allen, 1919)
L. wiedii oaxacensis (Nelson & Goldman, 1931)
L. wiedii pirrensis (Goldman, 1914)
L. wiedii salvinius Pocock, 1941
L. wiedii vigens (Thomas, 1904)
L. wiedii wiedii (Schinz, 1821)
L. wiedii yucatanicus (Nelson & Goldman, 1931)

Zagrożenia i ochrona
Margaj jest gatunkiem bliskim zagrożenia wyginięciem. Chroniony przepisami konwencji waszyngtońskiej CITES (załącznik I).



Bibliografia
