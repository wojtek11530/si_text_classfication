Pandi Raidhi (ur. 14 kwietnia 1931 w Korczy - zm. 1 lipca 1999 w Tiranie) - albański aktor. 

W wieku 15 lat, po ukończeniu szkoły zaczął terminować w jednym z warsztatów w Korczy. W 1941 roku przystąpił do ruchu oporu, początkowo działając w organizacji "Młodzież Antyfaszystowska" (Rinia Antifashiste), od 1943 roku walczył w jednym z oddziałów partyzanckich. Po wyzwoleniu Korczy w 1944 roku razem z Thimi Filipi rozpoczął pracę w szpitalu.

W 1948 roku powrócił do wielkiej pasji swojego życia, jaką był teatr. Pierwszy raz zetknął się z teatrem amatorskim w czasie nauki w szkole. Zadebiutował na scenie w 1936 roku, rolą w "Dasma korçare" (Ślub w Korczy). Powrót na scenę w 1948 zakończył się krótkim epizodem współpracy z Teatrem Ludowym (alb. Teatri Popullor) w Tiranie, po czym wrócił do rodzinnego miasta by tam tworzyć grupę teatralną przy miejscowym domu kultury. W 1950 roku powstał Teatr Andon Zako Cajupi (pierwsza scena zawodowa w Korczy), w którym rozpoczął pracę Raidhi. W teatrze tym zagrał ponad 100 ról.

Debiutował w filmie w roku 1958 epizodyczną rolą w w filmie Tana. Zagrał w 35 filmach albańskich. W 1975 roku został uhonorowany tytułem Artysty Ludu (alb. Artist i Popullit).

Od młodych lat interesował się sportem, w 1950 roku został mistrzem kraju w narciarstwie.

Role filmowe
1958: Tana
1965: Vitet e para jako Kasëm
1967: Ngadhenjim mbi vdekjen jako Telo
1968: Horizonte të hapura jako Ymer
1970: Montatorja jako majster
1971: Kur zbardhi një ditë jako Loni
1972: Yjet e neteve te gjata jako Ago
1973: Krevati i Perandorit jako partyzant Meke
1974: Shpërthimi jako Lamja
1974: Shtigje të luftës jako ojciec Shabana
1975: Beni ecën vetë jako wujek Thoma
1975: Rrugicat që kërkonin diell jako kelner Bako
1976: Përballimi jako Pllaton Bubuqi
1976: Tokë e përgjakur jako Vasil
1976: Zonja nga qyteti jako Bako
1977: Flamur në dallgë jako Nostrom
1977: Monumenti jako ogrodnik
1977: Streha e re jako Loni
1979: Liri a vdekje jako Çarçani
1979: Ne vinim nga lufta jako Dulia
1980: Partizani i vogël Velo jako dowódca
1980: Shoqja nga fshati jako Bako
1981: Agimet e stinës së madhe jako Sharko Sheqi
1982: Nentori i dyte jako Demir Arbana
1984: Duaje emrin tënd jako Thoma
1984: Kush vdes në këmbë jako wiejski ksiądz
1984: I paharruari jako robotnik Koli
1985: Vjeshte e nxehte e 41-se jako Bicaku
1986: Dasme e çuditshme jako Gani
1986: Rrethimi i vogël jako Meti
1987: Familja ime jako Tasi
1987: Përsëri Pranverë jako cieśla
1989: Njerez ne rryme jako ojciec sekretarza

Bibliografia
Linki zewnętrzne
