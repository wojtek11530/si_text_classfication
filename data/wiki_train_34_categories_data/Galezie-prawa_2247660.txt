Pokój belgradzki - traktat pokojowy zawarty 18 września 1739 roku w Belgradzie, kończący IV wojnę rosyjsko-turecką i VII wojnę austriacko-turecką, które toczyły się w latach 1735 - 1739.  

Postanowienia traktatu:
Austria miała zwrócić Turcji ziemie serbskie i wołoskie uzyskane w wyniku pokoju w Passarowitz;
ograniczenie rosyjskiego posiadania terenów nad Morzem Czarnym do twierdzy Azow, z zastrzeżeniem zburzenia w tej twierdzy fortyfikacji;
zakaz żeglugi rosyjskiej na Morzu Azowskim;
odzyskanie przez Rosję zwierzchnictwa nad Kozaczyzną zaporoską;
ustanowienie między Rosją a Turcją niezależnego państwa buforowego w postaci Kabardy.

Bibliografia
E. Rostworowski, Historia powszechna. Wiek XVIII, Warszawa 2001, Wyd. Naukowe PWN.''


