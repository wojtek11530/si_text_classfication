Komiks Gigant – czasopismo z disneyowskimi komiksami wydawane w latach 1992-2000. Bohaterami komiksów są m.in. Kaczor Donald i Myszka Miki. Pismo to było kierowane do odbiorców poniżej 18 roku życia. Po zebraniu całej serii z grzbietów komiksów układał się obrazek. W 2001 roku pismo zmieniło nazwę na Gigant Poleca.

Pierwszy tom "Gigant Poleca" był także ostatnim tomem serii "Komiks Gigant" – wydawca nie chciał gwałtownie podnosić ceny (wprowadzono wtedy podatek VAT na czasopisma), więc po wydrukowaniu kolejnego Giganta przyklejono na logo serii naklejkę z nowym tytułem, oraz zaklejono stary kod nowym – od tego momentu, z punktu widzenia prawa, był już książką.

Seria 1
Seria ta została wydana w latach 1992-1994. Po zebraniu całej serii z boków tomów tworzył się obrazek z Plutem na czerwonym tle.


Seria 2
Komiksy z tej serii nie posiadały tytułów. Wydano sześć tomów. Ceny tomików z tej serii wynosiły 5,90 PLN. Seria ta została wydana w 1997 roku. Po zebraniu całej kompletu komiksów z boków tomów tworzył się obrazek, przedstawiający Kaczora Donalda czytającego gazetę, a za nim siostrzeńców zamkniętych w klatce dla papugi.

Seria 3
Ceny tomików z tej serii wynosiły 5,90 PLN. Seria ta została wydana w 1998 roku. Po zebraniu całej kolekcji z boków tomów tworzyła się ilustracja, przedstawiająca Donalda i jego siostrzeńców podczas drogi na ryby.


Seria 4
Ceny tomików z tej serii wynosiły 6,90 PLN. Seria została wydana w 1999 roku. Po zebraniu wszystkich książek z boków tomików tworzył się obrazek przedstawiający Myszkę Miki, karmiącą Plutego na czerwonym tle, oraz napis "Gigantomania".


Seria 5
Ceny tomików z tej serii wynosiły 7,50 PLN. Seria została wydana w 2000 roku. Z boków tomików tworzyła się ilustracja, przedstawiająca Donalda, pompującego rybę na konkurs wędkarski, oraz napis "Kacze komiksy".




Linki zewnętrzne
