Kozacka Dolina (niem. Kosakenloch) – dolina w środkowej części Karkonoszy, w Sudetach Zachodnich.

Nazwa
Nazwa powstała w 1622 r., w czasie wojny trzydziestoletniej, gdy okoliczna ludność chroniła się w tym niedostępnym terenie przed lisowczycami, których błędnie brano za Kozaków.

Opis
Jest to wąska, głęboko wcięta dolina w środkowej części Śląskiego Grzbietu, podchodząca podeń poniżej Przełęczy Dołek i Przełęczy Karkonoskiej. Oddziela Hutniczy Grzbiet na zachodzie od Suchej Góry. Kończy się po ok. 1.800 m. Niższa część nazywana jest Doliną Czerwienia.

Wody
Dnem Kozackiej Doliny płynie potok Czerwień.

Zbocza doliny są podmokłe. Spływa po nich wiele krótkich, bezimiennych potoków.

Roślinność
Cała dolina jest zalesiona

Zagospodarowanie
Zboczami przechodzi kilka dróg leśnych, m.in. "Celna Droga".

Ochrona przyrody
Najwyższe partie doliny znajdują się w obrębie Karkonoskiego Parku Narodowego.

Turystyka
Górną partią doliny przechodzi:
zielony szlak z Przełęczy Karkonoskiej przez Czarny Kocioł Jagniątkowski, Śnieżne Kotły, schronisko „Pod Łabskim Szczytem” na Halę Szrenicką.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


