Albert z Pizy OFM (zm. 23 stycznia 1240 w Pizie) – włoski franciszkanin, trzeci generał Zakonu Braci Mniejszych.

Biografia
Pochodził z Pizy. Do franciszkanów wstąpił za życia ich fundatora św. Franciszka z Asyżu w 1212. Został wysłany na wyprawę misyjną do Francji wraz z Agnellusem z Pizy. Podczas kapituły generalnej w 1223 w Asyżu został wybrany ministrem prowincjalnym w Niemczech. Przewodniczył niemieckim kapitułom prowincjalnym: w Spirze (8 września 1223), Würzburgu (15 sierpnia 1224) i Moguncji (2 lutego 1227).

Gdy w 1236 zmarł prowincjał angielski Agnellus z Pizy bracia tej prowincji poprosili, by jego miejsce zajął Albert z Pizy. Na prośbę tę przystał ówczesny generał zakonu brat Eliasz Bombarone. Albert przybył do Anglii 13 grudnia 1236. Jako przełożony prowincji wsparł powstanie domów studiów w Londynie i Canterbury.

Gdy zdjęto z urzędu generała br. Eliasza 15 maja 1239 Albert został wybrany ministrem generalnym całego zakonu franciszkańskiego podczas kapituły, która miała miejsce w Rzymie. Albert z Pizy zmarł 23 stycznia 1240 w Pizie. Na jego cześć papież Grzegorz IX ułożył elegię Plange Turba Paupercula.

Albert z Pizy jest autorem Sermo de caritate Salvatoris.

Bibliografia
Wiadomości o życiu o. Alberta z Pizy znajdują się w następujących dokumentach i dziełach średniowiecznych:
Chronica Fratris Jordani, AF I, 11-12, 14-16
Eccleston, Tractatus de Adventu, AF I, 227, 233, 236, 238, 243-250, 261, 263, 269, 273-274
Salimbene, Chronica, AF I, 286-287
Glassberger, Chronica, AF II, 14, 28-29, 31, 40, 42-44, 46, 49-50, 61
Chronica XXIV Generalium, AF III, 24, 217, 230-233, 696
Liber Conformitatum, AF IV, 329, 454, 5011, 517
Wadding, Annales Minorum I, 115, II, 74, 104, 164, III, 22-23
Acta Ordinis Fratrum Minorum (Quaracchi, 1908), 171-174
Antoine de Sérent, Albert de Pise, DHGE I, 1544-1545










