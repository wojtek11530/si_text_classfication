Odznaka Honorowa Polskiego Czerwonego Krzyża"''' – odznaczenie nadawane od 1927, wznowione w Polsce Ludowej w 1945 przez Kapitułę Odznaki Honorowej PCK, stanowiące zaszczytne wyróżnienie za zasługi w realizacji humanitarnych celów Czerwonego Krzyża, a w szczególności zadań określonych w ustawie o Polskim Czerwonym Krzyżu oraz w statucie stowarzyszenia.

Odznaka posiada cztery stopnie.

Zasady nadawania
Odznakę Honorową mogą otrzymać:

– osoby będące członkami Stowarzyszenia, które wyróżniły się szczególnym zaangażowaniem i konkretnymi osiągnięciami,

– jednostki PCK i zbiorowości społeczne będące członkami wspierającymi Stowarzyszenia, które wniosły szczególny wkład w popieranie i rozwój jego działalności,

– inne osoby, a także organizacje i instytucje, czynnie współpracujące z PCK lub wspomagające jego działalność,

– organizacje zagraniczne Czerwonego Krzyża i ich działacze, a także inne organizacje i instytucje międzynarodowe oraz ich członkowie, którzy realizując czerwonokrzyskie ideały zasługują na szczególne uznanie ze strony PCK.

Przy przyznawaniu odznaki ze względu na jej czterostopniowość obowiązują czasookresy po upłynięciu których można wystąpić o odznakę wyższego stopnia:

– odznakę IV stopnia nadaje się po co najmniej 3-letniej działalności w PCK;

– odznakę III stopnia – po upływie co najmniej 5 lat od nadania Odznaki IV stopnia;

– odznakę II stopnia – po upływie co najmniej 6 lat od nadania Odznaki III stopnia;

– odznakę I stopnia – po upływie co najmniej 7 lat od nadania Odznaki II stopnia.

Regulamin dopuszcza nadanie odznaki III lub II stopnia z pominięciem kolejności i warunków określonych dla odznaki.
Odznaka Honorowa może być nadana również pośmiertnie.

Odznakę Honorową PCK nadaje Kapituła Odznaki Honorowej PCK składająca się z 5 osób i wybierana na okres kadencji.
O przyznanie Odznaki Honorowej PCK mogą występować:

– Prezydium Zarządu Głównego, zarządy okręgowe, inne statutowe struktury Stowarzyszenia.

– Zarządy okręgowe PCK przedstawiające wnioski o nadanie Odznaki Honorowej zasięgają opinii społecznych komisji ds. odznak i wyróżnień działających przy tych zarządach.

Opis odznaki
Odznakę Honorową I stopnia stanowi godło Czerwonego Krzyża – równoramienny czerwony krzyż pokryty emalią – o wymiarach 37&nbsp;×&nbsp;37&nbsp;mm. Między ramionami krzyża umieszczone są pęki promieni koloru złotego, a pośrodku krzyża wizerunek orła z koroną, ustalony dla godła państwowego Rzeczypospolitej Polskiej, wykonany z metalu koloru srebrnego, z koroną, dziobem i szponami koloru złotego.

Odznakę Honorową II stopnia wykonana jest w sposób podobny do odznaki I stopnia, z tym, że wymiary krzyża wynoszą 30&nbsp;×&nbsp;30&nbsp;mm.

Odznakę Honorową III stopnia wykonana jest w sposób podobny do odznaki I stopnia, z tym, że wymiary krzyża wynoszą 30&nbsp;×&nbsp;30&nbsp;mm, a wizerunek orła z koroną wykonany jest całkowicie z metalu w kolorze srebrnym.

Odznakę Honorową IV stopnia wykonana jest w sposób podobny do odznaki I stopnia, z tym, że wymiary krzyża wynoszą 30&nbsp;×&nbsp;30&nbsp;mm, a wizerunek orła z koroną wykonany jest całkowicie z metalu w kolorze brązowym.

Odznaki wszystkich stopni zawieszone są na wstążce koloru białego, szerokości 40 mm, z czerwonymi paskami szerokości 4 mm po bokach. Kółko łączące wstążkę z Odznaką jest wykonane z metalu zdobionego ornamentem z liści laurowych: dla Odznaki I i II stopnia – w kolorze złotym, dla III stopnia – w kolorze srebrnym, a dla IV stopnia w kolorze brązowym.




Sposób noszenia medalu
Odznakę Honorową nosi się na lewej stronie piersi po orderach i odznaczeniach polskich. Organizacjom, instytucjom i zbiorowościom posiadającym sztandar wręczą się Odznakę Honorową wraz ze wstążką regulaminową do zawieszania na sztandarze oraz dyplom nadania Odznaki Honorowej.

Źródło
Opracowano na podstawie "Regulamin Odznaki Honorowej Polskiego Czerwonego Krzyża oraz zasady pracy Kapituły Odznaki Honorowej PCK"
S. Oberleitner, Odznaki Honorowe PCK i HDK. 1945 – 2000, PTN Rzeszów.




