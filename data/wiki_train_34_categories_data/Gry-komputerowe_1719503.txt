InnoGames – niemiecka firma zajmująca się tworzeniem i obsługą gier przeglądarkowych. Założycielami są Hendrik Klindworth, Michael Zillmer, Eike Klindworth. Główne dzieła tej firmy to Plemiona, The West oraz Grepolis.

Początki
Na początku 2003 pojawiła się gra "Die Stämme". Motywacją do tworzenia gry był udział jej twórców jako zwykłych graczy. Serwer z grą uruchomiony został oficjalnie w czerwcu 2003, a na początku 2004 liczba grających wynosiła kilka tysięcy uczestników. Szybko uruchomiony został drugi serwer gry, aby sprostać zapotrzebowaniom graczy. Projekt wciąż się rozwijał osiągając w 2005 ok. 50.000 graczy.

Rozwój
W 2005 z powodu rosnącego sukcesu, twórcy "Die Stämme" zdecydowali się aby swoje dotychczasowe hobby zmienić w prawdziwą pracę i zająć się na poważnie rozwojem gier przeglądarkowych. Pod koniec 2005 ukazała się nowa wersja gry, ze znacznie bogatszą grafiką.

Pierwszym zagranicznym krokiem było uruchomienie wersji skierowanej dla angielskojęzycznych graczy (pod nazwą "Tribal Wars"). W 2006 licencja na prowadzenie tureckiej, francuskiej, hiszpańskiej oraz włoskiej wersji gry została udzielona firmie Gameforge, jednakże wygasła ona w 2009. W związku z tym InnoGames uruchomiła od nowa ww. wersje językowe (Gameforge nie przekazał gier pod zarząd InnoGames, lecz zakończył rozgrywkę tworząc jednocześnie bliźniaczą grę - "Kings Age"). Pod koniec 2006 rozpoczęto współpracę przy grze przeglądarkowej "Desert Planet". Od tej pory liczba jej graczy wzrosła z 3.000 do 30.000.

Firma
Na początku 2007 powstała firma InnoGames GmbH, będąca zarówno twórcą jak i dystrybutorem gier. Liczba graczy wciąż wzrastała, osiągając w 2008 ponad 3 miliony użytkowników na całym świecie, czyniąc tym samym z InnoGames jednego z największych operatorów gier przeglądarkowych. Pod koniec 2009 wystartowała gra Grepolis w wersji niemieckiej. Na początku 2010 uruchomiona została wersja międzynarodowa, w języku angielskim oraz holenderskim, greckim, francuskim, a później w polskim, włoskim, szwedzkim, czeskim, rumuńskim i portugalskim.

Gry Wydane przez InnoGames
Plemiona
The West
Grepolis
Seven Lands
WestWars
Forge of Empires
Kartuga
Lagoonia
Tribal Wars 2





