
'''7,5 cm KwK 42''' (Kampfwagenkanone 42''' – armata czołgowa wzór 42) - niemiecka armata przeciwpancerna kalibru 75 mm używana podczas II wojny światowej. 7,5 cm KwK 42 powstała w zakładach Rheinmetall-Borsig w Unterlüß, używana była w czołgach typu PzKpfw V Panther i niszczycielach czołgów Jagdpanzer IV, wersje A i V. Odmiana używana w niszczycielach czołgów znana była jako PaK 42''' (Panzerabwehrkanone 42''' – armata przeciwpancerna wzór 42).

W chwili wejścia do służby w 1942 roku była to najlepsza armata przeciwpancerna w Europie, a nawet na świecie, charakteryzująca się bardzo dużą prędkością wylotową pocisku i związaną z tym doskonałą celnością i przebijalnością pancerza. Osiągi armaty strzelającej amunicją typu APCBC-HE (przeciwpancerną z czepcem i czepcem balistycznym z dodatkowym ładunkiem wybuchowym) były lepsze nawet od słynnej "osiemdziesiątkiósemki" (KwK 36), w którą uzbrojony był czołg PzKpfw VI Tiger. Osiągi przy strzelaniu amunicją podkalibrową typu APCR nie były już tak dobre, zwłaszcza przy strzelaniu na większą odległość, ale związane to było głównie z charakterystycznym dla tej amunicji szybkim spadkiem prędkości pocisku.

Armata odpalana była elektrycznie – ładunek prochowy zapalany był przy użyciu prądu elektrycznego, a nie iglicy. Zamek był półautomatyczny, po oddaniu strzału łuska była automatycznie wyrzucana z komory nabojowej, a zamek pozostawał otwarty. Po załadowaniu następnego naboju zamek zamykał się automatycznie i armata gotowa była do oddania następnego strzału.

Dane taktyczno-techniczne
kaliber: 75 mm
długość lufy w kalibrach: 70
długość lufy w mm: 5250
masa z zamkiem i hamulcem wylotowym: 1000 kg
odrzut: 400 mm (normalnie), 430 mm (maksymalny)
zasięg: do 10 km

Amunicja
Pzgr. 39/42
APCBC-HE, przeciwpancerna z czepcem i czepcem balistycznym z dodatkowym ładunkiem wybuchowym - Panzersprenggeschoß 39
masa pocisku: 6,8 kg
masa naboju: 14,3 kg
długość naboju: 893,2 mm
prędkość wylotowa: 925 m/s


Pzgr. 40/42
APCR – przeciwpancerny, rdzeniowy - Panzergeschoß mit Stahlkern 40
masa pocisku: 4,75 kg
masa naboju: 11,55 kg
długość naboju: 875,2 mm
prędkość wylotowa: 1120 m/s


Spgr. 42
Kruszący - Sprenggranate 42
masa pocisku: 5,74 kg
masa naboju: 11,14 kg
długość naboju: 929,2 mm
prędkość wylotowa: 700 m/s






