Norbert Wojciech Ozimek (ur. 24 stycznia 1945 w Warszawie), polski sztangista, mistrz świata i dwukrotny medalista olimpijski.

Startował w wadze półciężkiej do 82,5 kg. Największe sukcesy odniósł na początku i na koniec kariery zawodniczej. Został mistrzem świata podczas mistrzostw w Teheranie w 1965 (472,5 kg w trójboju). Podczas olimpiady w Meksyku 1968 zdobył brązowy medal z takim samym wynikiem. Rezultat ten poprawił podczas Igrzysk Olimpijskich w Monachium 1972, kiedy wywalczył tytuł wicemistrzowski (497,5 kg). Zgodnie z ówczesnymi przepisami oba medale olimpijskie były równocześnie medalami mistrzostw świata.

Ozimek był też wicemistrzem świata w 1970, a także wicemistrzem Europy (1968). Dwukrotnie zdobywał brązowe medale mistrzostw Europy (w 1965 i 1969). Pięciokrotnie był mistrzem Polski (w latach 1966, 1967, 1968, 1969 i 1971).

Reprezentował Legię Warszawa. Po zakończeniu kariery został trenerem, m. in. polskiej kadry narodowej.

Link zewnętrzny














