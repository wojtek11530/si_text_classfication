Hernán Paolo Dellafiore (ur. 2 lutego 1985 w Buenos Aires) – włoski piłkarz o argentyńskich korzeniach. Występuje na pozycji obrońcy. Od 2011 roku był zawodnikiem Novary, do której został wypożyczony z Parmy. Obecnie gra w Sienie.

Dellafiore profesjonalną karierę rozpoczynał w Interze Mediolan. Debiut w jego barwach zaliczył 7 grudnia 2004, w spotkaniu przeciwko belgijskiemu Anderlechtowi, rozegranemu w ramach Ligi Mistrzów. Nie zdołał jednak wywalczyć sobie miejsca w pierwszym składzie, dlatego też był dwukrotnie wypożyczony; najpierw do Spezii Calcio, a później do Treviso. W 2006 roku przeszedł do US Palermo, jako część rozliczenia za transfer Fabio Grosso do Interu. W debiutanckim sezonie rozegrał tylko 8 spotkań w Serie A. Nie mając zapewnionego miejsca w pierwszym składzie, znowu powędrował na wypożyczenie; tym razem do Torino. Spędził tam cały sezon 2007/08, a latem 2008 powrócił do Palermo. 14 stycznia 2009 ponownie został jednak wypożyczony do Torino, a w lipcu 2009 roku na tej samej zasadzie trafił do Parmy. Latem 2010 wrócił do Palermo, jednak wkrótce ponownie wypożyczony do Parmy. W 2011 roku wypożyczono go do Ceseny, a następnie został wykupiony przez Parmę. Latem 2011 poszedł na wypożyczenie do Novary.

Linki zewnętrzne
