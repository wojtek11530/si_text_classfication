Zespół lęku uogólnionego; (ang. General anxiety disorder, free floating anxiety) - zaburzenie psychiczne należące do zaburzeń lękowych, które charakteryzuje nierealistyczny, uporczywy  i przesadzony lęk przed potencjalnym nieszczęściem, które może dotknąć zarówno osobę chorą jak i jej rodzinę (bankructwo, choroba, niepowodzenia życiowe). Osoby cierpiące na to zaburzenie mają również problemy z koncentracją, łatwo się irytują i męczą, żyją ciągle w stanie napięcia. Uwaga chorego skierowana jest głównie na przeszukiwaniu otoczenia w poszukiwaniu symptomów nieszczęść, jest on czynnie zaangażowany w poszukiwaniu bezpieczeństwa (prosi członków rodziny o powiadamianie, że są bezpieczni, kontroluje wydatki, by uchronić się przed stratą finansową). Charakterystyczne jest to, że w obecności wszystkich członków rodziny osoba odpręża się, jest w stanie nawiązywać kontakty towarzyskie i dobrze się bawić. Z chwilą zniknięcia członka rodziny z pola widzenia pojawia się napięcie i lęk.

Zespół lęku uogólnionego może być objawem klinicznym depresji maskowanej (to jest takiego rodzaju depresji, w którym endogenny zespół depresyjny maskowany jest przez inne objawy).

Diagnoza
Aby zdiagnozować zespół lęku uogólnionego, powinny być spełnione poniższe kryteria:
Nadmierny lęk lub obawy przed przyszłymi wydarzeniami, występujący często (częściej występuje niż nie występuje) przez okres co najmniej 6 miesięcy, dotyczący codziennych aktywności (szkoła, praca itd).
Dana osoba nie jest w stanie poradzić sobie z objawami i ich kontrolować.
Lęk lub obawy są związane z trzema (lub więcej) symptomami, wymienionymi poniżej (a przynajmniej niektóre z tych symptomów są częste - częściej występują niż nie występują - w okresie co najmniej 6 miesięcy):
niepokój, nerwowość lub podekscytowanie
łatwe męczenie się
drażliwość
napięcie mięśniowe
problemy z zasypianiem, wstawaniem lub niespokojny sen/ niewysypianie się
problemy z koncentracją lub uczucie pustki w głowie

Do symptomów można również zaliczyć nudności, wymioty i przewlekłe bóle brzucha.

Leczenie
Metodą z wyboru jest psychoterapia. Może to być psychoterapia grupowa lub indywidualna. W farmakoterapii, mającej jedynie znaczenie uzupełniające stosuje się anksjolityki, buspiron, leki przeciwdepresyjne: SSRI (citalopram, paroksetyna), SNRI (wenlafaksyna) oraz pregabalina. Należy jednak pamiętać o tym iż leki przeciwdepresyjne nie działają na każdego tak samo. Zdarzają się przypadki, w których osoba chora próbuję wielu antydepresantów, a żadne nie pomagają. Najbezpieczniejsza jest psychoterapia oraz zapoznanie się z etiologią choroby.



Bibliografia
