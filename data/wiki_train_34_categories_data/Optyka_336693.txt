Hatysa (jota Orionis, ι Ori) – jedna z jaśniejszych gwiazd w gwiazdozbiorze Oriona (obserwowana wielkość gwiazdowa: 2,25m). Odległa od Słońca o ok. 1330 lat świetlnych.

Arabska nazwa tej gwiazdy Nair Al Saif oznacza jasną część miecza, gdyż znajduje się ona na ostrzu miecza Oriona.

Właściwości fizyczne
Hatysa jest gwiazdą poczwórną.

W układzie tym dominują dwa centralne składniki: jota Orionis A oraz jota Orionis B, które okrążają się w niewielkiej odległości (0,11 - 0,8 j.a.) po orbicie o mimośrodzie 0,764 w czasie 29 dni.

jota Orionis A to olbrzym typu widmowego O9 III, ma on masę ok. 15 razy większą do słonecznej. Temperatura na powierzchni wynosi 31&nbsp;500&nbsp;K. Jasność tego komponentu to wartość 14&nbsp;000 razy większa od jasności naszej Dziennej Gwiazdy. 
jota Orionis B to olbrzym klasy widmowej B1. Między tymi dwoma gwiazdami dochodzi do wymiany materii i zderzeń wiatrów gwiazdowych, przez co układ ten emituje promieniowanie rentgenowskie. Absolutna wielkość gwiazdowa tej pary wynosi –5,3m. Obydwa komponenty stanowią układ spektroskopowo podwójny.

W odległości 50 i 11 sekund łuku (odl. rzeczywista 20&nbsp;000 i 4400 j.a.) znajdują się dwa pozostałe komponenty tego systemu: jota Orionis D i jota Orionis C. Obiegają one dominującą parę centralną w czasie odpowiednio 700&nbsp;000 i 75&nbsp;000 lat. Składnik D to gwiazda jasności wizualnej 11m i typu widmowego A lub F, zaś składnik C to obiekt 7m i typie widmowym B.

Zobacz też
lista gwiazd w gwiazdozbiorze Oriona
lista najjaśniejszych gwiazd w poszczególnych gwiazdozbiorach



Bibliografia
