Muju Resort – skocznie narciarskie w Muju położone obok siebie – o punktach konstrukcyjnych K 120 i K 90. Znajdują się  tu także mniejsze obiekty K60 oraz K 35. 

Muju Resort to największy ośrodek sportów zimowych w Azji. Śnieg leży tu nawet przez 120 dni w roku, panują więc idealne warunki do uprawiania narciarstwa. Skocznie Muju Resort otwarto w 1990 roku, powołując przy tym klub narciarski o tej samej nazwie, zrzeszający najlepszych skoczków koreańskich. Skocznie miały pomóc Koreańczykom osiągnąć rezultaty podobne do Japończyków. Jak na razie na skoczniach w Muju odbywają się przeważnie tylko większe azjatyckie zawody, a także Mistrzostwa Korei. W 1997 roku odbyła się tu zimowa Uniwersjada kiedy to na obiekcie K-90 wygrał Łukasz Kruczek. Największym wydarzeniem miały być zawody Letnie Grand Prix FIS 30 sierpnia 2000 r. Konkurs został przerwany w finale z powodu silnego, zmiennego wiatru. 


