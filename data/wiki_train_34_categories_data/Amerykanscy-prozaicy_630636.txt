Owen King (ur. 21 lutego 1977 w Bangor w stanie Maine) − amerykański pisarz, jego debiutancki zbiór opowiadań można zaliczyć do literatury grozy.

Owen King jest młodszym synem znanego amerykańskiego autora powieści grozy Stephena Kinga i Tabithy King. Wychował się w Bangor, w 1999 roku ukończył Vassar College w Poughkeepsie (stan Nowy Jork), a w 2002 Uniwersytet Columbia.

W chwili obecnej mieszka na Brooklynie w Nowym Jorku. Jest nauczycielem akademickim, kierunek: kreatywne pisanie.

Według branżowego serwisu PopMatters debiutancki zbiór opowiadań jest jedną z najlepszych książek wydanych w Stanach Zjednoczonych w 2005.

Twórczość
Zbiory opowiadań:
Who can save us now (2008)
Jesteśmy w tym wszyscy razem (We're All in This Together, 2005; wyd. polskie "Prószyński i S-ka", 2005)

Linki zewnętrzne
Zobacz też
Stephen King − ojciec Owena
Joe Hill King − brat Owena, starszy syn Stephena Kinga







