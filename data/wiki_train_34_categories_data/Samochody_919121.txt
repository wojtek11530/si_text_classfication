




Radiowóz (samochód policyjny) – oznakowany w jednolity sposób samochód z zamontowanym systemem ostrzegania świetlnego i dźwiękowego (charakterystycznym dla pojazdów uprzywilejowanych) używany przez Policję. Może to być pojazd produkowany seryjnie lub zmodyfikowany na specjalne zamówienie, wyposażony często w mocniejszy silnik i dodatkowe wyposażenie.

W Polsce radiowozy są koloru niebiesko-białego, ale od 2007 roku zamawiane są modele w kolorze srebrnym z niebieskim, odblaskowym pasem, co odpowiada zaleceniom UE. W ciągu kilku lat mają one całkowicie zastąpić dotychczasowe. Ujednolicenie barw radiowozów we wszystkich krajach członkowskich UE ułatwić ma rozpoznanie jednostek Policji osobom przekraczającym granicę. Policja w Polsce wykorzystuje m.in. samochody typu
Alfa Romeo 159
BMW E90 i 750iL e38
FIAT Bravo, Doblo i Ducato
Ford Mondeo i Focus
Jeep Cherokee
Kia Sorento i Cee'd
Lancia Delta
Land Rover Freelander
Mercedes-Benz Sprinter
Mitsubishi L200
Nissan Pathfinder i Navara 
Opel Vectra C, Astra H, Astra G, Vivaro , Combo C i Insignia
Renault Trafic, Master i Mégane
Škoda Octavia i Superb
Suzuki Grand Vitara
Volkswagen Transporter, Crafter Passat i Passat CC

Radiowóz nieoznakowany
Policjanci, zwykle po cywilnemu używają także radiowozów nieoznakowanych. W takich radiowozach lampy sygnalizacyjno-ostrzegawcze doraźnie umieszczane są na dachu przy pomocy magnesu znajdującego się w podstawie lampy. Nieoznakowanymi radiowozami z wideorejestratorem posługują się policjanci z wydziału ruchu drogowego.







