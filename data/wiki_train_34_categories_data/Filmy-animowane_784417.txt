Spider-Man Unlimited – amerykański serial animowany przedstawiający przygody superbohatera znanego z komiksów Marvela, Spider-Mana. Serial powstał w 1999 r. i pomimo dobrej oglądalności zaprzestano jego emisji po wyemitowaniu kilku odcinków. Po tej przerwie wznowiono ponownie serial, ale wyemitowano tylko 13 odcinków, kończąc przy tym 1 serie (ostatni odcinek był zaledwie pierwszą częścią większej historii). Scenariusz do drugiego sezonu (łącznie z zakończeniem serialu) został wprawdzie napisany, ale nie został nigdy wyprodukowany.

Opis fabuły
Kosmonauta John Jameson ma zostać wysłany na misję w celu zbadania innego wymiaru. W tym samym czasie Spider-Man próbuje powstrzymać dwójkę symbiontów – Carnage'a i Venoma od dostania się na pokład rakiety Jamesona. Człowiek-Pająk zawodzi i symbionty razem z Jamesonem lecą do innego świata. Kosmonauta traci kontakt z Ziemią i zostaje uznany za martwego. Winą za wydarzenia zostaje obarczony Spider-Man. Aby oczyścić swoje imię Peter Parker kradnie z laboratorium Reeda Richardsa nowy, wyposażony w najnowsze zdobycze techniki kostium i udaje się rakietą kosmiczną na alternatywną Ziemię, by tam odnaleźć Johna. Kiedy przybywa na miejsce, okazuje się, że Jameson żyje. Należy on do grupy buntowników, którzy walczą z rządzącym całym światem Wielkim Ewolucjonistą. Ewolucjonista zaludnił Ziemię istotami będącymi  hybrydami ludzi i  zwierząt – Bestiamidami i za ich pomocą sprawuje rządy. Normalni ludzie są w takim świecie traktowani jako obywatele drugiej kategorii. Spider-Man pozostaje na Nowej Ziemi, by walczyć z tamtejszymi przestępcami. Wkrótce okazuje się, że oprócz Jamesona do innego świata przybyli również Venom i Carnage, którzy działają na polecenie tajemniczego Synoptyka... 

Wersja Polska
Wersja polska: STUDIO TELEFILM
Tekst: Krzysztof Staroń
Czytali: 
Beata Olga Kowalska - postacie kobiece i lektor tyłówki, 
Radosław Popłonikowski-postacie męskie
i Mariusz Siudziński-pomocnik 

Ciekawostki == 
Ostatni odcinek jest zaledwie pierwszą częścią ponieważ oczekiwano, że zostaną wyprodukowane następne sezony. 
Postać o nazwisku Meugniot jest nazwana od scenarzysty serialu, Willa Meugniot. 
Nowy kostium Spider-Mana znany z serialu był dostępny również w grze wideo "Spider-Man" jako strój bonusowy  
Komiks Webspinners: Tales of Spider-Man #s 13–14 przedstawiał niektóre fragmenty fabuły serialu, chociaż akcja komiksu była umiejscowiona w oryginalnym uniwersum Marvela. 
W serialu pojawiają się alternatywni: Vulture, Electro, Zielony Goblin i Kraven the Hunter.
Jeden z buntowników wygląda jak mumia.
W polskiej wersji językowej serial ten tłumaczyło aż 3 lektorów.(1 kobieta i 2 mezczyzn) to była jedyna taka kreskówka tłumaczona w Polsce (zdarzały się kreskówki z lektoren, ale nie z trzema). 
W polskiej wersji językowej postacie Venom i Carnage byli przetłumaczeni jako Toksyna/Trucizna (Venom) oraz Rzeźnik (Carnage), a sama polska nazwa serialu (prawdopodobnie) brzmiała "Niezwyciężony Spider-Man".
Jedyną polską stacją,która wyemitowała ten serial w całości i ogółem był Polsat (dla porównania Spider-Man z 1994r. wyemitowało TVP2,Polsat i polska wersja Fox Kids).

Spis odcinków


Linki zewnętrzne
