Zakłady Farmaceutyczne Polpharma S.A.''' – polskie przedsiębiorstwo farmaceutyczne z siedzibą w Starogardzie Gdańskim. Producent leków znajdujących zastosowanie w kardiologii, gastroenterologii i neurologii. Wytwarza również popularne leki dostępne bez recepty (OTC).

Historia
Przedsiębiorstwo zostało założone w roku 1935, jako Fabryka Chemiczno-Farmaceutyczna Polpharma, po czym zakład uległ znacznemu zniszczeniu w czasie II wojny światowej. Zrujnowane fabryki odbudowano w latach 1945-1949. W roku 1951 przeprowadzono reformę i zmieniono przedsiębiorstwo w Starogardzkie Zakłady Farmaceutyczne. W roku 1959 stało się ono częścią Zjednoczenia Przemysłu Farmaceutycznego "Polfa". Firmie przywrócono dawną nazwę "Polpharma" 1 grudnia 1995 roku, wraz z przekształceniem jej w jednoosobową spółkę Polpharma SA, będącą własnością Skarbu Państwa.

Prywatyzacja
Spółka została sprywatyzowana 20 lipca 2000 przy udziale polskiego kapitału. Od tego czasu głównym udziałowcem jest Spectra Holding, należąca do Jerzego Staraka. Od 2001 roku za promocje produktów i sprzedaż leków odpowiedzialne jest Biuro Handlowe Polpharma z siedzibą w Warszawie.

W lipcu 2010 Polpharma stała się zasadniczym udziałowcem w spółce Medana Pharma S.A., od którego przejęła produkcję i sprzedaż antybiotyków.

Promocja sportu
Od roku 2000 Polpharma jest sponsorem klubu koszykarskiego Polpharma Starogard Gdański. Jest też organizatorem imprez sportowych, np. "Polpharma Streetball Jam by DML".





