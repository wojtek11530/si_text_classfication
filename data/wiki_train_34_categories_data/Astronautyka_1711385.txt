 
Technik-Museum Speyer – niemieckie muzeum techniki położone w mieście Spira.

Historia
Muzeum nieprzypadkowo położone jest w Spirze, miasto przez wiele lat było ważnym ośrodkiem niemieckiego przemysłu lotniczego. W 1913 roku powstała tutaj wytwórnia lotnicza Pfalz Flugzeugwerke GmbH, w której podczas I wojny światowej produkowano samoloty bojowe. Za wzrostem produkcji nie nadążała wielkość zakładów, jednym ze środków zaradczych było przeniesienie do Spira hali fabrycznej w 1915 roku, zdobytej we francuskim mieście Lille, od tamtej pory mieszkańcy nazywają ją Liller Halle i to w niej właśnie umieszczone jest muzeum. Technik-Museum Speyer jest jednym z najmłodszych muzeów techniki w Niemczech, powstało w 1991 roku z inicjatywy entuzjastów z innego muzeum,  Auto- und Technikmuseum Sinsheim z Sinsheim.

Muzeum posiada ponad 2000 eksponatów, pokazywanych na powierzchni 150 000 m², zarówno pod dachem jak i prezentowanych na wolnym powietrzu. W placówce prezentowane są samoloty i śmigłowce, stare samochody, sprzęt pożarniczy, łodzie i motocykle, silniki oraz pojazdy szynowe. Wśród eksponatów na szczególną uwagę zasługuje radziecki wahadłowiec OK-GLI, przeznaczony do testów atmosferycznych, a który w 2008 roku znalazł się w zbiorach muzeum. Wśród innych ciekawych eksponatów można oglądać niemiecki okręt podwodny typu ''205'' U-9.

Galeria

Plik:Antonow An-22 Autostitch.jpg|An-22
Plik:Nach der Enhüllung der Buran im Technikmuseum 2.10.8.jpg|Prezentacja nowego eksponatu OK-GLI, październik 2008
Plik:U-Boot-Klasse 205 U-9.jpg|Okręt podwodny U-9
Plik:McDonnell F-101 Voodoo high.jpg|McDonnell F-101 Voodoo
Plik:SabreJetTechnik.JPG|Royal Canadian Air Force North American F-86 Sabre
Plik:Alpha Jet in Red Arrows Livree.jpg|Dassault/Dornier Alpha Jet w barwach zespołu akrobacyjnego Red Arrows
Plik:Chevrolet Corvette vl red.jpg|Chevrolet Corvette 
Plik:Suzuki GSX-R 750 WR (1994).jpg|Motocykl Suzuku GSX-R 750 WR



Bibliografia
Adam Reiss,Technik-Museum Speyer, „Lotnictwo”, nr 13 (1994), s. 33-37, ISSN 364215.




