



'''91 Dywizjon Pancerny (91 dpanc) – pancerny pododdział rozpoznawczy Wojska Polskiego II RP.
 
Dywizjon nie występował w pokojowej organizacji wojska. Został sformowany w dniach 24-25 marca 1939 roku, w Brześciu, w mobilizacji alarmowej, w grupie jednostek oznaczonych kolorem czerwonym. Jednostką mobilizującą był 4 Batalion Pancerny. . W dniach 28-30 marca 1939 roku dywizjon został przetransportowany koleją do rejonu Sierpca, gdzie został podporządkowany dowódcy Nowogródzkiej Brygady Kawalerii. W jej składzie walczył w kampanii wrześniowej 1939 roku. Dywizjon zajmował pozycje na lewym skrzydle w lesie koło Zielunia. 1 września dwa plutony dywizjonu wykonały wypady na północny wschód i na styku Armii „Pomorze”. Pod Mrocznem wziął do niewoli trzech jeńców i zdobył motocykl. 2 września pluton samochodów pancernych ze szwadronem 27 pułku przeprowadził rozpoznanie w kierunku stanowisk 20 DP, a wieczorem cały dywizjon zajął pozycje wyjściowe w okolicy Żuromina. 3 września o świcie wspólnie z 27 pułkiem wyparł z Petrykozów oddział 217 DP, a szwadron czołgów wspierał atakujący w kierunku Kuczborka 4 psk. Podstawowym uzbrojeniem dywizjonu było trzynaście czołgów rozpoznawczych TK-3 i osiem samochodów pancernych wz. 1934 .

Organizacja i obsada personalna
Poczet dowódcy
dowódca — mjr Antoni Śliwiński († 1940 Charków)
adiutant — por. rez. Piotr Wiktor Godziszewski († 1940 Charków)
Szwadron Czołgów Rozpoznawczych Nr 91
dowódca szwadronu — kpt. Grzegorz Rodziewicz
dowódca 1 plutonu — por. Roman Kałuża († 1940 Charków)
dowódca 2 plutonu — por. rez. Jan Weytko († 1940 Charków)
Szwadron Samochodów Pancernych Typ A Nr 91
dowódca szwadronu — kpt. Juliusz Adolf Neyman († 1940 Charków)
dowódca 1 plutonu — por. Leszek Romański († 1940 Charków)
dowódca 2 plutonu — por. Jan Pyziel († 1940 Katyń)
Szwadron Techniczno-Gospodarczy
dowódca szwadronu - ?

Szczegółowa organizacja wojenna przedstawiona została w haśle dywizjon pancerny.

5 października 2007 roku Minister Obrony Narodowej mianował pośmiertnie oficerów zamordowanych w Charkowie i Katyniu na kolejne stopnie.



Bibliografia
Janusz Magnuski, Samochody pancerne Wojska Polskiego 1918-1939'', Wydawnictwo WiS, Warszawa 1993, wyd. I, ISBN 83-860-28-00-9






