Cyprian Żochowski OSBM, herbu Brodzic (ur. około 1635, zm. 1693) – metropolita kijowski, halicki i całej Rusi, arcybiskup połocki, witebski, mścisławski, orszański, archimandryta dermański i dubieński. 
Biografia
Syn Aleksandra Żochowskiego i Anny z Mohilnickich.

W 1665 mianowany archimandrytą monasteru dermańskiego. Od 1671 sufragan witebski i mścisławski oraz koadiutor metropolii kijowskiej. Od 1674 arcybiskup połocki i metropolita kijowski. Elektor Jana III Sobieskiego z województwa połockiego w 1674 roku.

Zmarł w 1693 r. w Supraślu, jednak dokładna data jego śmierci nie jest pewna i budzi wątpliwości, istnieje podanie, zgodnie z którym został rażony piorunem. Pochowany w bazyliańskim monasterze w Supraślu, gdzie w posadzce znajduje się jego płyta nagrobna. W literaturze podawany jest jednak także Połock jako miejsce śmierci i pochówku metropolity.

Zobacz też
Żochowski (nazwisko)

Bibliografia
''[Teza Liberiusza Glindy, dedykowana Cyprianowi Żochowskiemu. Inc.:] Mundus Universus Assertionibus Philosophicis illustratus [...] [Dokument ikonograficzny] '' - Tarasowicz, Aleksander (ca 1640-1727).
