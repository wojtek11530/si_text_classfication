Zofia Teresa Noceti-Klepacka (ur. 26 kwietnia 1986 w Warszawie) – reprezentantka Polski w windsurfingu, mistrzyni i dwukrotna wicemistrzyni świata w olimpijskiej klasie RS:X, brązowa medalistka XXX letnich Igrzysk Olimpijskich w Londynie.

Aktualnie reprezentuje klub YKP Warszawa. W 2007 zdobyła mistrzostwo świata w klasie RS:X. W 2004 startowała na Igrzyskach Olimpijskich w Atenach zajmując 12. miejsce w klasie Mistral oraz w Pekinie 2008 w klasie RS:X - 7 miejsce. Czterokrotnie była mistrzynią świata w kategorii juniorek oraz młodzieżowej. Jej trenerem klubowym jest Witold Nerling, a opiekunem kadry Paweł Kowalski. Zdobyła złoty medal mistrzostw świata seniorów w Portugalii w 2007 i srebrne w 2011 oraz 2012.. 

W 2006 roku, razem z raperem Pono, założyła Fundację Hey Przygodo pomagającą potrzebującym, uzdolnionym dzieciom. Była prowadząca programu katolickiego "Raj" w TVP. Wchodzi w skład kolektywu DIIL Gang. 

Jej mężem jest były żeglarz klasy laser Argentyńczyk Lucio Noceti, który zdecydował się na zakończenie kariery żeglarskiej, aby zająć się opieką nad ich synem Marianem.

Odznaczenia
Złoty Krzyż Zasługi – 2013 (za osiągnięcia sportowe i działalność na rzecz rozwoju i upowszechniania sportu).



Linki zewnętrzne
