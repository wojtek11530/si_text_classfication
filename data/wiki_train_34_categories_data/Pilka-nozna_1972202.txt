Rosdi Talib (ur. 11 stycznia 1976 w Terengganu) - piłkarz malezyjski grający na pozycji obrońcy. Mierzy 170 cm wzrostu, waży 62 kg.

Kariera klubowa
Karierę piłkarską Talib rozpoczął w klubie Terengganu FA. W 1997 roku zadebiutował w jego barwach w pierwszej lidze malezyjskiej. Grał w nim w latach 1997-2002. W tym okresie wywalczył mistrzostwo (1998) i wicemistrzostwo kraju (2001) oraz zdobył Puchar Malezyjskiej Federacji Piłkarskiej (2000), Puchar Malezji (2001) i Tarczę Dobroczynności (2001).

W 2003 roku Talib odszedł do innego pierwszoligowca, Pahang FA. Występował w nim w latach 2003-2008. Wywalczył z nim mistrzostwo Malezji w 2004 roku i Puchar Federacji w 2006 roku. W 2009 roku podpisał kontrakt z PBDKT T-Team FC z miasta Terengganu.

Kariera reprezentacyjna
W reprezentacji Malezji Talib zadebiutował w 2000 roku. W 2007 roku został powołany do kadry na Puchar Azji 2007. Tam rozegrał 3 spotkania: z Chinami (1:5), z Uzbekistanem (0:5) i z Iranem (0:2).



Bibliografia
