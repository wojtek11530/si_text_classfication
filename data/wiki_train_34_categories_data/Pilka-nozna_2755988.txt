Viktor Pečovský (ur. 24 maja 1983 w Breznie) – piłkarz słowacki grający na pozycji pomocnika. Od 2011 roku jest zawodnikiem klubu MŠK Žilina.

Kariera klubowa
Swoją karierę piłkarską Pečovský rozpoczął w klubie Tatran Čierny Balog. Następnie w 1998 roku podjął treningi w Dukli Bańska Bystrzyca. W 2000 roku awansował do kadry pierwszej drużyny Dukli. W sezonie 1999/2000 zadebiutował w Dukli w pierwszej lidze słowackiej. W 2000 roku spadł z Duklą do drugiej ligi, a do pierwszej powrócił w 2003 roku. W sezonie 2004/2005 zdobył z Duklą Puchar Słowacji. W Dukli rozegrał 226 meczów i strzelił 37 goli.

Latem 2011 Pečovský przeszedł do MŠK Žilina. W klubie tym swój debiut zanotował 17 lipca 2011 w zremisowanym 1:1 domowym meczu z MFK Košice. W sezonie 2011/2012 wywalczył z Žiliną mistrzostwo Słowacji oraz zdobył Puchar Słowacji. 



Kariera reprezentacyjna
W swojej karierze Pečovský grał w młodzieżowych reprezentacjach Słowacji. W dorosłej reprezentacji zadebiutował 15 sierpnia 2012 w wygranym 3:1 towarzyskim meczu z Danią, rozegranym w Odense.

Źródła
