SsangYong Motor Company ([일각수[z kor. „dwa smoki") – koreański producent samochodów. SsangYong Motor Company produkuje głównie na rynek azjatycki.

Historia
Firma została założona w 1954 roku jako Hadonghwan Motor Company. Początkowo firma specjalizowała się w produkcji aut terenowych (m.in. od 1964 roku budową jeepów na zlecenie Armii USA), samochodów ciężarowych i autobusów. W 1977 roku firma zmieniła nazwę na Dong-A Motor. Natomiast od 1988 roku, po przejęciu firmy przez Ssangyong Business Group (w 1986), występuje pod obecną nazwą. W 1997 roku spółka przejęła bankrutującego brytyjskiego producenta samochodów - Panther Westwinds.

Od 1991 roku spółka współpracuje z firmą Daimler-Benz (która to w 1993 roku zakupiła 5% akcji SsangYonga), w wyniku czego niektóre pojazdy posiadają niemieckie podzespoły (Korando, Musso) lub bazują na pojazdach Mercedes-Benz (Chairman, Istana).

W 1999 roku SsangYong został wykupiony przez Daewoo i przez pewien czas auta były sprzedawane pod tą marką, jednakże w wyniku problemów finansowych koncernu od 2000 roku SsangYong znowu występował pod własną marką.

Pod koniec 2004 roku 51% udziałów spółki wykupił chiński koncern Shanghai Automotive Industry Corporation, który w 2003 roku podpisał z SsangYongiem umowę na montaż samochodów w systemie CKD.

W styczniu 2009 roku, notując stratę operacyjną w wysokości 75,42 mln USD firma znalazła się na skraju upadłości. 9 stycznia wniesiono prośbę do sądu o ochronę przed wierzycielami. 13 stycznia firma wstrzymała produkcję aut z powodu wstrzymania dostaw podzespołów.

Listopad 2010 roku otworzył nową kartę w historii firmy, po tym jak została wykupiona przez Mahindra & Mahindra Limited, nowy inwestor zamierza zwiększyć produkcję i sprzedaż samochodów na światowych rynkach.

Nad stylistyką obecnych pojazdów spółki pracował Ken Greenley.

Samochody




Bibliografia
AutoTechnika Motoryzacyjna, nr 9/2006, , str. 36

Linki zewnętrzne
