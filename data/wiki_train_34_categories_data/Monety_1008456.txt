Quincunx (łac. quinque - pięć i uncia - dwunasta część) – rzymska moneta brązowa równa 5/12 asa. Na powierzchni tej monety jej nominał tłoczono w postaci pięciu kropek, co stało się przyczyną nazwania pięciokropkowego układu geometrycznego (jak na kościach do gry, kostkach domino albo na kartach do gry) nazwą quincunx (w spolszczeniu kwinkunks).

Monety quincunx bite były jedynie podczas drugiej wojny punickiej (218-201 p.n.e.) w mennicach Luceria (dziś Lucera), Teate (dziś Chieti), Larinum (dziś Larino) oraz w północnej Apulii.
Zobacz też
system monetarny w cesarstwie rzymskim


