Potwór (alb. Përbindëshi) – powieść albańskiego pisarza Ismaila Kadare. Po raz pierwszy opublikowana w roku 1965. Polski przekład powieści, dokonany z języka francuskiego przez Krystynę Arustowicz i wydany w 2000 r., był piątym przekładem powieści Kadarego na język polski.

Fabuła
Akcja powieści rozgrywa się współcześnie w Tiranie i równocześnie w starożytnej Troi. Lena, narzeczona wpływowego urzędnika Maksa porzuca go i ucieka z Gentem, który pisze pracę doktorską z historii starożytnej. W furgonie na przedmieściach miasta czeka grupa mężczyzn, razem z Maksem, która chce ukarać parę kochanków. Furgon nasuwa skojarzenia z koniem trojańskim, który przynosi zagładę miastu.

Pierwsze wydanie dzieła ukazało się w 1965, w miesięczniku literackim Nendori  (Listopad), ale cenzura wstrzymała jego rozpowszechnianie. Po raz kolejny powieść ukazała się w roku 1990.

Recenzje (w języku polskim)
Tamara Brzostowska, Potwór, Nowe Książki 2000/11, s. 68-69.

Inne tłumaczenia powieści
1991: Le monstre (franc. tłum. Jusuf Vrioni), wyd. Paryż
1993: Canavar (tur. tłum. Aykut Derman, wyd. Stambuł 
1994: Monstret (szw. tłum. Agneta Westerdahl, wyd. Sztokholm
1995: El monstruo (hiszp. tłum. Ramon Sánchez), wyd. Madryt
1999: Monstrul (rum. tłum. Marius Dobrescu), wyd. Bukareszt
2010: Il mostro (włos. tłum. Francesca Spinelli), wyd. Rzym

Bibliografia
Ismail Kadare, Potwór, przeł. Krystyna Arustowicz, Warszawa 2000. ISBN 83-06-02792-2, 
Robert Elsie, Zarys historii literatury albańskiej. Współczesna literatura albańska, tł. Irena Sawicka, Toruń 2005, s.137, ISBN 83-231-1829-9.





