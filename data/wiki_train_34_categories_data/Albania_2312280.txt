Kompromis. 13 opowiadań albańskich (alb. Kompromisi) –  zbiór opowiadań albańskiego pisarza Ylljeta Aliçki. Po raz pierwszy została wydana w roku 2000, nakładem Wydawnictwa Onufri. W Polsce pierwsze wydanie ukazało się w roku 2002 w przekładzie Doroty Horodyskiej.

Fabuła
Pierwsze na polskim rynku literackim dzieło, które przedstawia w sposób realistyczny warunki życia w okresie rządów Envera Hodży. Zbiór opowiadań Alicki został oparty na faktach i pisany jest z perspektywy osobistych doświadczeń autora. Pierwsza część opowiadań przedstawia świat albańskiej prowincji, w której Autor występuje w postaci narratora-nauczyciela wiejskiego. Sekwencję tę zamyka ironiczny obraz pokazowej rozpaczy po śmierci E. Hodży w raporcie z pewnego przedsiębiorstwa. Druga część opowiadań przedstawia w sposób ironiczny sylwetki ludzi, dostosowujących się za wszelką cenę do życia w nowych warunkach gospodarki rynkowej. Są wśród nich: pracownik kostnicy, twórca nagrobnych epitafiów i były dyplomata zajmujący się rozdawaniem tytułów szlacheckich. Cykl opowiadań kończy historia dwojga starych ludzi, mieszkających na wsi, którzy zaproszeni na wesele do miasta doświadczają nieznanej im wcześniej bliskości.

Kompromis jest drugim zbiorem opowiadań w dorobku autora, który zadebiutował w roku 1997. W 2001 w Albanii opowiadania Aliçki uznano za książkę roku. Został też wyróżniony w międzynarodowym konkursie Arts et Lettres de France w Bordeaux. Polski przekład książki autorstwa Doroty Horodyskiej został w Tiranie uhonorowany nagrodą Srebrnego Pióra - najwyższym wyróżnieniem, przyznawanym tłumaczom literatury albańskiej. Na kanwie trzech opowiadań ze zbioru (Hasła, Mały mężczyzna, Wiejska historia) powstał w tym samym roku film Hasła, w reż. Gjergja Xhuvaniego. Osiem lat później na podstawie jednego z opowiadań powstał film Kronika prowincjonalna, w reż. Artana Minarollego.

Promocja polskiego wydania książki odbyła się w budynku Ambasady Albanii w Warszawie, z udziałem autora i tłumaczki książki.

Tytuły opowiadań
Hasła
Mały mężczyzna
Matka
Wiejska historia
Koledzy
Historia Bardho
Trzy meldunki z przedsiębiorstwa N. o bólu po śmierci Wodza
Adonis
Wyznania poety
Krótka historia dobrze urodzonych (prawie wirtualna)''
Prowincjonalna historia
Układ
Mąż i żona

Recenzje (w języku polskim)
Katarzyna Bieńkowska, Wystarczy być, Nowe Książki 2002/12
Miłada Jędrysik, Kompromis, Gazeta Wyborcza 16 XII 2002.
J.S., Przekrój 26 V 2002.

Inne tłumaczenia
1999: Les slogans de pierre (franc.), wyd. Montpellier, ISBN 9782841581306

Bibliografia
Ylljet Aliçka, Kompromis. 13 opowiadań albańskich, przekład i posłowie Dorota Horodyska, Sejny 2002. ISBN 8386872284



