

Selkirk – amerykańska rasa kota o futrze typowym dla reksów, która pojawiła się w 1987 roku w USA. Niektóre organizacje hodowlane rozróżniają jako dwie rasy selkirk reksy krótkowłose (Selkirk Rex Shorthair) i długowłose (Selkirk Rex Longhair). 

Wygląd
Rasa ta powstała za sprawą działania genu, który spowodował skręcenie włosów okrywowych, podpuchu i wąsów. Kocięta rodzą się już ze skręconym futerkiem ale prawidłowy dla rasy wygląd uzyskują po około 8–10 miesiącach.
Selkirk rex różni się od innych reksów (kornwalijskich, dewońskich) silnym, muskularnym i kanciastym korpusem. Dorosłe kotki są mniejsze od kocurów. Futerko u odmiany długowłosej jest średniej długości z silnymi lokami o indywidualnym skręcie i nie układają się w fale czy wałeczki. Dopuszczalne są wszystkie kolory okrywy włosowej a kolor oczu powinien harmonizować z kolorem futerka. Głowa Selkirk reksa jest owalna z krótkim pyszczkiem i bez stopu. Uszy średniej wielkości, oczy okrągłe.

Charakter
Bardzo spokojny, uczuciowy, lubi towarzystwo człowieka. Przyjaźnie nastawiony do otoczenia. 

Inne koty Rex
Bohemian rex
Cornish rex
Devon rex
German rex

Linki zewnętrzne
