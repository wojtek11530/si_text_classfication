Ogólnopolski Festiwal Zespołów Muzyki Dawnej „Schola Cantorum”''' – coroczny festiwal muzyczny muzyki dawnej w Kaliszu założony w 1978; organizatorem festiwalu jest miejscowy Młodzieżowy Dom Kultury im. Władysława Broniewskiego. 

Festiwal obejmuje cztery programowe przedsięwzięcia:
przegląd zespołów muzyki dawnej 
Ogólnopolski Konkurs „Twórczość plastyczna inspirowana muzyką dawną” oraz warsztaty plastyczne dla dzieci  i młodzieży 
seminarium metodyczne z zakresu muzyki i tańca dawnych epok dla instruktorów zespołów, nauczycieli i metodyków muzyki, animatorów szkolnego amatorskiego ruchu artystycznego 
imprezy towarzyszące z udziałem zespołów muzyki dawnej w kilku miejscowościach w Kaliskiem

Organizatorzy
Kaliskie Stowarzyszenie Edukacji Kulturalnej Dzieci i Młodzieży "Schola Cantorum" w Kaliszu
Młodzieżowy Dom Kultury im. Władysława Broniewskiego w Kaliszu	
Centrum Kultury i Sztuki w Kaliszu 

Uczestnicy
W imprezie mogą brać udział kameralne zespoły muzyki dawnej szkół podstawowych, gimnazjów, szkół ponadgimnazjalnych, placówek wychowania pozaszkolnego i innych placówek oświatowo-wychowawczych z wyjątkiem zespołów utworzonych z uczniów szkół muzycznych. Poza konkursem w festiwalu mogą brać udział również zespoły zagraniczne. Zespoły podzielone są na pięć kategorii:
Zespoły instrumentalne (3 do 9 osób)
Zespoły wokalne (3 do 9 osób)
Chóry kameralne (12 do 21 osób)
Zespoły wokalno-instrumentalne (do 21 osób)
Zespoły kameralne, prezentujące muzykę w powiązaniu z innymi sztukami (do 25 osób)
 
Nagrody
Grand Prix-puchar oraz nagrodę Ministerstwa Edukacji Narodowej i Sportu
złote, srebrne i brązowe „Harfy Eola”

Cele festiwalu
rozwijanie wrażliwości artystycznej dzieci i młodzieży poprzez praktyczne zapoznanie  z zabytkami kultury muzycznej dawnych epok (średniowiecza, renesansu i baroku)
konfrontacja osiągnięć i wymiana doświadczeń wykonawstwa muzyki dawnej
inspiracja poszukiwań repertuarowych i form estradowej prezentacji przygotowanego programu




