
Przedrośle (prothallium, prothallus – z łac. pro = wczesny i gr. θαλλος (thallos) = gałązka) – stadium rozwojowe u roślin, zawierające organy męskie, żeńskie lub oba jednocześnie.

Przedrośle, protalium, plechowaty gametofit paprotników. U paprotników jednakozarodnikowych wszystkie przedrośla są obupłciowe, u paprotników różnozarodnikowych występują przedrośla żeńskie produkujące rodnie i męskie wytwarzające plemnie.

Gametofit paprotników jest najczęściej niepozornym (kilkumilimetrowym), ale samodzielym przedroślem. W skrajnych przypadkach zostaje ograniczony do kliku komórek i wtedy zależy od sporofitu, Jest pokoleniem krótkotrwałym, jedno lub dwupiennym, które po spełnieniu funkcji rozrodczej obumiera.

Przedroślem bywa także nazywany wielokomórkowy gametofit żeński nagonasiennych. Jest on bogaty w materiały odżywcze, które wykorzystuje rozwijający się w nasieniu zarodek sporofitu.


Bibliografia
