Anton Rathsmann (ur. 1717 r. w Dusznikach-Zdroju, zm. 14 sierpnia 1767 r. w Międzylesiu)  – niemiecki duchowny katolicki, dziekan kłodzki i wikariusz arcybiskupi dla wiernych hrabstwa kłodzkiego od 1766 r.

Biografia
Studiował teologię na Uniwersytecie Karola w Pradze. Po jej ukończeniu w 1745 r. otrzymał święcenia kapłańskie. W 1758 r. został proboszczem w Słupcu.

W 1766 r. został przeniesiony do Międzylesia, jednocześnie obejmując urząd dziekana kłodzkiego i wikariusza arcybiskupiego dla hrabstwa kłodzkiego. Troszczył się o rozwój wykształcenia, dlatego ufundował seminarium nauczycielskie w Bystrzycy Kłodzkiej, przeznaczając na ten cel zgodnie z wolą swojego poprzednika znaczne środki finansowe.

Zmarł w 1767 r. w Międzylesiu i został pochowany w tamtejszym kościele parafialnym.



Bibliografia
J. Kögler, Die Chroniken der Grafschaft Glatz, nowe wyd.: D. Pohl, Köln 1998.
Franz Volkmer, Geschichte der Dechanaten und Fuersterbischoflische Vikare der Grafschaft Glatz, Habelschwerdt [Bystrzyca Kłodzka] 1894.










