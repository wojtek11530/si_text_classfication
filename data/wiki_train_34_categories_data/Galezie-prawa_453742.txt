Trybunał Skarbowy Koronny (łac.  Iudicium Generale Tribunalis Regni Causarum Fisci) – najwyższa izba obrachunkowa Korony I Rzeczypospolitej, mająca uprawnienia sądu skarbowego. Pełniła też funkcję współczesnej Prokuratorii Generalnej.
  
Historia
Trybunał Skarbowy Koronny został powołany został przez Sejm w 1613 roku jako komisja sejmowa, tzw. komisja radomska. Powstał z przekształcenia Komisji Skarbowej, powołanej przez Sejm w 1591 roku dla kontrolowania wydatków ze skarbu publicznego. 

Na jego czele stał marszałek, którym zostawał wybierany przez sędziów alternatą senator świecki i prezydent, którym był biskup katolicki. Komisarze byli początkowo powoływani przez króla, spośród senatorów i szlachty, reprezentującej poszczególne województwa i ziemie. 

Od 1667 roku w jego obradach uczestniczyli deputaci szlacheccy, wybierani przez sejmiki relacyjne. W 1717 roku, uzupełniona o deputatów wojskowych, komisja została przekształcona w stały organ trybunalski. W 1764 roku jego funkcje przejęły komisje skarbowe.

Kompetencje
Zajmował się kontrolą wydatków i przychodów skarbu publicznego. Przeprowadzał audyt rachunków państwa. Kontrolował podskarbich i urzędników skarbowych. Sprawował sądownictwo, rozpatrując skargi na poborców i dzierżawców dochodów oraz spory dotyczące dochodów i wydatków skarbu królewskiego. Od drugiej połowy XVII wieku rozpatrywał sprawy wojskowe np. skargi za zaległy żołd. 

Niektórzy deputaci
1629: Zachariasz Jełowicki
1749: Franciszek Czacki
1760: Stanisław Kostka Gadomski

Literatura
Sebastian Piątkowski, "Radom – zarys dziejów miasta", Radom 2000, ISBN 83-914912-0-X.








