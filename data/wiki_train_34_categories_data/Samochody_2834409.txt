

Mercury Capri – seria samochodów osobowych produkowanych przez Forda i sprzedawanych pod marką Mercury. Roczniki 1971–74 oraz Capri II z lat 1976–77 importowane były z niemieckich fabryk Forda, w latach 1979–86 pojazd był bliźniaczą wersją ówczesnego Mustanga, zaś od 1991 do 1994 sprzedawano pod tą nazwą kabriolet produkowany przez oddział Ford Australia.

Pierwsze Capri różniło się od europejskiego odpowiednika m.in: podwójnymi przednimi reflektorami i zderzakami. Pojazd dostępny był z silnikami: R4 1.6, R4 2.0, R4 2.3, V6 2.6 i V6 2.8. Napęd przenoszony był na oś tylną. 

Druga generacja produkowana była w latach 1979–1986. Długość nadwozia wynosiła 4549&nbsp;mm, rozstaw osi zaś 2550&nbsp;mm. Do napędu używano silników: R4 2.3, R4 2.3 Turbo, R6 3.3, V6 2.8, V6 3.8 oraz V8 5.0. Napęd przenoszony był na oś tylną poprzez 4- lub 5-biegową skrzynię manualną bądź 4-biegowy automat. 

Ostatnia generacja Capri produkowana była w Australii. Powstała jako konkurencja dla Mazdy Miata, sama bazowała na podzespołach Mazdy 323. Do napędu służyły dwie wersje silnika R4 1.6, wolnossąca i turbodoładowana. Napęd przenoszony był na oś przednią poprzez 4-biegowy automat lub 5-biegową skrzynię manualną.

Dane techniczne
Capri 140 ci 1979''
R4 2,3 l (2301 cm³), 2 zawory na cylinder, OHC
Układ zasilania: gaźnik
Moc maksymalna: 89 KM (65,5 kW) przy 4600 obr/min
Maksymalny moment obrotowy: 161 N•m przy 2600 obr/min
Prędkość maksymalna: 155 km/h
Przyspieszenie 0-100 km/h: 14 s
Średnie zużycie paliwa: 12,1 l/100 km



Bibliografia
Covello, Mike: Standard Catalog of Imported Cars 1946–2002. Krause Publications, Iola 2002. ISBN 0-87341-605-8, S. 328–331.
Flammang, James M. und Kowalke, Ron: Standard Catalog of American Cars 1976–1999. Krause Publications, Iola 1999. ISBN 0-87341-755-0, S. 640–670.














