Celna Droga (niem. Zollstrasse) – dawna droga w Karkonoszach, służąca jako połączenie Śląska z Austrią; dziś droga leśna.

Wiedzie z Przesieki na Przełęcz Dołek. Jej przedłużeniem jest droga schodząca dół, w dolinę Łaby. Prowadzi grzbietem obok Złotego Widoku, poniżej Niedźwiadków, po czym schodzi w Dolinę Czerwienia i Kozacką Dolinę.

Długość Celnej Drogi (po polskiej stronie) wynosi 6,2 km, przy różnicy wzniesień ok. 650 m.

Nazwa wiąże się z postrerunkiem celnym, stojącym przy drodze, najpierw powyżej Przesieki, a później na grzbiecie Karkonoszy, na granicy.

Turystyka
Dolną częścią Celnej Drogi biegnie  niebieski szlak turystyczny z Przesieki na Przełęcz Karkonoską. W górnej części przecina ją  zielony szlak z Przełęczy Karkonoskiej, przez Czarny Kocioł Jagniątkowski, Śnieżne Kotły, schronisko „Pod Łabskim Szczytem” na Halę Szrenicką. W miejscu zakończenia spotyka  czerwony szlak, będący fragmentem Głównego Szlaku Sudeckiego ze Szklarskiej Poręby do Karpacza przez Śląski Grzbiet ("Droga Przyjaźni Polsko-Czeskiej").

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


