'''16 Dywizja Grenadierów Pancernych (niem. ''16. Panzergrenadier Division) – niemiecka dywizja grenadierów pancernych z okresu II wojny światowej

Historia
Dywizja powstała w czerwcu 1943 roku w wyniku przekształcenia w dywizję grenadierów pancernych zmotoryzowanej 16 Dywizji Piechoty.

W momencie przeformowaniu wchodziła w skład odwodu 6 Armii Grupy Armii „Południe”, zajmując linię obronną wzdłuż rzeki Mius. Pozycję tę zajmowała do sierpnia 1943 roku, kiedy to została włączona w skład 1 Armii Pancernej i przerzucona w rejon Zaporoża.

W składzie 1 Armii Pancernej walczyła następnie w rejonie Krzywego Rogu, a następnie ponownie została włączona w skład 6 Armii i od stycznia 1944 roku wzięła udział w walkach o Dniepr. W wyniku tych walk poniosła znaczne straty i w marcu 1944 roku została przerzucona do Francji. Tam z jej kadry i resztek oddziałów, uzupełnionej pododdziałami z 179 Rezerwowej Dywizji Piechoty utworzono 116 Dywizja Pancerna.

Dowódcy
gen. mjr Wilhelm Crisolli (1943)
gen. wojsk panc. Gerhard Graf von Schwerin (1943 – 1944)
gen. mjr Günther von Manteuffel (1944)
gen. mjr Karl Stingl (1944)

Skład dywizji
60 pułk grenadierów pancernych (Panzer-Grenadier-Regiment 60'')
156 pułk grenadierów pancernych (Panzer-Grenadier-Regiment 156'')
116 batalion pancerny (Panzer-Abteilung 116'')
146 pułk artylerii (Artillerie-Regiment 146'')
116 pancerny batalion rozpoznawczy (Panzer-Aufklärungs-Abteilung 116'')
281 dywizjon artylerii przeciwlotniczej (Heeres-Flak-Abteilung 281'')
228 dywizjon niszczycieli czołgów (Panzerjäger-Abteilung 228'')
675 batalion pionierów (Pionier-Bataillon 675'')

Bibliografia
Fritz Memminger: Die Kriegsgeschichte der Windhund Division 16. Infanterie Division (mot.), 16. Panzergrenadier Division, 116. Pz Division, Pöppinghaus-Verlag, Bochum, 1962–1980
Kurt Wendt: Wir Für Alle: Die Ritterkreuzträger der Division. Die Ritterkreuz-Träger der 16. ID (mot), 16. Pz.Gren.Div. u. 116. Pz.Div., Selbstverlag der Kameradschaft, Hamburg, 1996
Werner Haupt: Die deutschen Infanterie-Divisionen. Ed. Dörfler im Nebel-Verlag, Eggolsheim 2005, ISBN 3-89555-274-7.
Georg Tessin: Verbände und Truppen der Deutschen Wehrmacht und Waffen-SS im Zweiten Weltkrieg 1939–1945. Band 4. Die Landstreitkräfte 15–30. 2. Auflage. Biblio-Verlag, Osnabrück 1976, ISBN 3-7648-1083-1.


