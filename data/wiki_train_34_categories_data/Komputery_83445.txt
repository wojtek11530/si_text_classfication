Z3''' to pierwszy działający, w pełni automatyczny komputer o zmiennym programie zbudowany przez niemieckiego inżyniera Konrada Zuse w 1941 roku na bazie jego wcześniejszej, mechanicznej konstrukcji, Z1. Maszyna była wykorzystywana w czasie wojny do obliczeń niezbędnych przy projektowaniu skrzydeł.

Z1 był maszyną mechaniczną, a Z3 przekaźnikową lecz posiadały identyczną organizację. Wykonywały tylko dodawanie, odejmowanie, mnożenie, dzielenie i pierwiastkowanie na binarnych liczbach zmiennoprzecinkowych przechowywanych w 64 słowach pamięci. Program zapisany był na ośmiokanałowej taśmie perforowanej i wykonywany w miarę wczytywania. Dla realizacji pętli należało końce taśmy skleić w pętlę. Dane były wprowadzane przez klawiaturę a wynik odczytywany z wyświetlacza.

Jedyny istniejący egzemplarz komputera został zniszczony przez Aliantów pod koniec wojny, lecz jego replikę zbudowaną w latach 60. Można zobaczyć w Muzeum Techniki (Deutsches Museum) w Monachium.



Dane Z3
procesor:
system: binarny
czas mnożenia: 3 s
częstotliwość zegara: 5 1/3 Hz
zawierał 600 przekaźników
pamięć:
danych: 64 słowa 22 bitowe; zawierająca łącznie z układem sterowania 1800 przekaźników
programu: ośmiokanałowa taśma perforowana
sterowanie mikroprogramowe
urządzenie we/wy
klawiatura dziesiętna
wyświetlacz dziesiętny
format danych: binarna liczba zmiennoprzecinkowa zawierająca:
bit znaku
7 bitów wykładnika zapisanych jako liczba w kodzie uzupełnieniowym do dwóch
14 bitów mantysy (pierwszy bit zawsze równy 1 nie był pamiętany)
każda liczba z wykładnikiem równym -64 jest zerem
każda liczba z wykładnikiem równym 63 jest nieskończonością
zakres liczb:
wewnętrzny: 2-63 = 1,08 x 10-19 do 262 = 4,61 x 1018
wprowadzanych : od 1 x 10-8 do 9999 x 108
wyświetlanych: od 1 x 10-8 do 19999 x 108
konstruktor: Konrad Zuse

Kompletność Turinga
O maszynie mówimy, że jest kompletna w sensie Turinga, kiedy można za jej pomocą zrealizować każdy algorytm. Powszechnie uważano, że Z3''' nie spełniał tych wymogów, ponieważ nie posiadał instrukcji warunkowych, pierwszeństwo przyznając amerykańskiemu komputerowi ENIAC z 1944 roku. W 1998 roku Raúl Rojas udowodnił, że na komputerze Z3 można zaimplementować maszynę Turinga, pod warunkiem niezawodności i braku ograniczeń co do rozmiaru pamięci, co jednak oznaczało, że komputer ten faktycznie jest kompletny w sensie Turinga.

Znaczenie
Z3''' był maszyną wyprzedzającą swoją epokę. Współczesnym komputerom, mimo iż oparte są one na układach elektronicznych, pod względem działania bliżej jest właśnie do tego niemieckiego projektu, niż do amerykańskiego ENIAC-a. Powody, dla których nie był on szeroko znany, miały podłoże polityczne oraz społeczne - po wojnie głównym ośrodkiem rozwoju informatyki były Stany Zjednoczone i to właśnie tam, niezależnie, wynaleziono i spopularyzowano szereg rozwiązań wcześniej użytych w komputerach Z1 oraz Z3.

Linki zewnętrzne
