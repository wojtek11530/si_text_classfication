Collegium Vocale Bydgoszcz – kwartet wokalny, działający od 1992 roku pod kierunkiem Michała Zielińskiego, specjalizujący się w wykonawstwie muzyki okresu średniowiecza i renesansu. Aktualny skład:
Patrycja Cywińska-Gacka – sopran
Janusz Cabała – kontratenor
Michał Zieliński – baryton, kierownik artystyczny
Łukasz Hermanowicz – baryton

Historia
Kwartet wokalny Collegium Vocale Bydgoszcz powstał w 1992 roku, jako jeden z etatowych zespołów Filharmonii Pomorskiej. Od 1993 roku prowadzi samodzielną działalność, współpracując z lutnistami Magdaleną Tomsińską i Henrykiem Kasperczakiem oraz zespołami instrumentalnymi: Ars Nova (Jacka Urbaniaka), Trombastic, Capella Bydgostiensis, Canor Anticus i Kwartetem Pomorskim.
W latach 1993-2014 z zespołem związanych było dziesięć osób, zafascynowanych utworami wokalnymi epoki średniowiecza i renesansu, muzyki sakralnej i świeckiej.

W okresie 1992-2014 zespół dał około 400 koncertów. Występował m.in. na festiwalach muzyki dawnej w Krakowie, Warszawie, Wrocławiu, Poznaniu, Zielonej Górze, Brzegu Dolnym, Lublinie, Katowicach, Bytomiu, Sandomierzu i Bydgoszczy oraz za granicą – w Niemczech, Danii, Szwecji, we Włoszech i na Białorusi.

Repertuar
Średniowiecze
Guillaume de Machaut – Messe de Notre Dame
Alfonso X el Sabio – Cantigas de Santa Maria
pieśni ze zbioru El Llibre Vermell
Piotr z Grudziądza – motety, kanony, pieśni, Kyrie fons bonitatis
Wizlaw z Rugii, Adam de la Halle – pieśni i rondeaux

Renesans
cykle mszalne
Josquin des Prés – Missa Pange lingua
Bartłomiej Pękiel – Missa pulcherrima
Marcin Leopolita – Missa paschalis
Michał z Bydgoszczy – Missa super cantiones profanae

motety, psalmy, pieśni
m.in. takich kompozytorów jak: Johannes Ockeghem, Jacob Obrecht, Josquin des Prés, Orlando di Lasso, Giovanni Pierluigi da Palestrina, Tomás Luis de Victoria, Cristobal de Morales, Francisco Guerrero, Claude Goudimel, Wacław z Szamotuł, Mikołaj Gomółka oraz szereg anonimowych kolęd, psalmów i pieśni pasyjnych z XVI-wiecznych kancjonałów.

madrygały, chansons
m.in. Jacob Arcadelt, Pierre Certon, John Dowland, Juan del Encina, Mateo Flecha, Clément Jannequin, Hans Leo Hassler, Orlando di Lasso, Thomas Morley, Pierre Passereau, Ludwig Senfl, Claudin de Sermisy

Nagrody
Nagroda Polskiej Akademii Fonograficznej „Fryderyk 2001” w kategorii „Muzyka dawna” za płytę z nagraniem pieśni i motetów Wacława z Szamotuł oraz Missa Paschalis Marcina Leopolity (DUX 0248)
Nominacja do nagrody „Fryderyk 2004” w kategorii „Muzyka wokalna” za płytę z polskimi pieśniami pasyjnymi, nagraną wspólnie z Zespołem Instrumentów Dawnych Ars Nova (DUX 0469)

Nagrania


płyty CD
Wacław z Szamotuł: pieśni i motety, Marcin Leopolita: Missa paschalis (DUX 0248), 2001
„Jezusa Judasz przedał” – polskie pieśni pasyjne (DUX 0469), 2004
„Bonjour, mon coeur” – renesansowa liryka miłosna (CVB 001), 2006
„Impresje” – aranżacje renesansowych madrygałów na kwartet wokalny i kwartet smyczkowy (CVB 002), 2007
„Światło rozjaśniło się” – staropolskie kolędy (CVB 003), 2008
„Melodie na Psałterz polski” – Wacław z Szamotuł, Mikołaj Gomółka, Cyprian Bazylik (CVB 004), 2010
„Chansons” – pieśni kompozytorów francuskich (CVB 005), 2010
„Fine knacks for ladies” – John Dowland (CVB 006), 2012
"Missa super cantiones profanae" – Michał z Bydgoszczy (CVB 007), 2013
"Na fraszki Jana z Czarnolasu" (CVB 008), 2014

inne
nagrania radiowe (m.in. Cantigas de Santa Maria wspólnie z zespołem Ars Nova Jacka Urbaniaka, madrygały i chansons wspólnie z lutnistą Henrykiem Kasperczakiem)
nagrania telewizyjne (m.in. program „Kolędy w Chomiąży Szlacheckiej” dla Telewizji Bydgoskiej, program „Jezusa Judasz przedał” dla Telewizji Wrocławskiej, program „Anioł pasterzom mówił” dla Telewizji Bydgoskiej, program „Gloria in excelsis Deo!” dla Telewizji Bydgoskiej)

Bibliografia
Pruss Zdzisław, Weber Alicja, Kuczma Rajmund: Bydgoski leksykon muzyczny. Kujawsko-Pomorskie Towarzystwo Kulturalne. Bydgoszcz 2004, s. 100-101
