
Astro-H (nazywany też NeXT od New X-ray Telescope, czyli Nowy Teleskop Rentgenowski) – planowany naukowo-badawczy satelita budowany przez japońską agencję kosmiczną JAXA we współpracy z Holenderskim Instytutem Badań Kosmicznych SRON oraz NASA. Umieszczenie na orbicie wokółziemskiej na wysokości 550 km ma nastąpić w 2015 roku. Będzie służył do badań Wszechświata w zakresie promieniowania rentgenowskiego.

Cele naukowe
Dzięki zaawansowanej technologii, zastosowanej w najnowszych instrumentach do badania kosmosu w paśmie rentgenowskim, naukowcy będą mieć możliwość testowania hipotez, a zarazem dokonywania nowych odkryć. Celem badań będą m.in. centra aktywnych galaktyk, okolice czarnych dziur, supernowe oraz gromady galaktyk. Astronomowie liczą również na dokładne dane o wielkoskalowej strukturze Wszechświata, czyli jak powstają i ewoluują galaktyki i gromady galaktyk oraz jaką rolę w tym procesie spełnia ciemna materia.

Instrumenty naukowe
Hard X-ray Telescope (HXT)
Soft X-ray Telescope (SXT-S, SXT-I)
Hard X-ray Imager (HXI)
Soft X-ray Spectrometer (SXS)
Soft X-ray Imager (SXI)
Soft Gamma-ray Detector (SGD)
Satelita będzie ważył 2,4 t, a po rozłożeniu na orbicie jego długość wyniesie 14 metrów. Będzie to najcięższy japoński satelita umieszczony na orbicie.

Zobacz też
astronomia rentgenowska
XMM-Newton



Linki zewnętrzne
