Kino Światowid – niedziałające już kino w Krakowie. Mieściło się na osiedlu Centrum E 1 w Nowaej Hucie.

Budynek kina został wybudowany w latach 1955-1957, według projektu A. Uniejewskiego i jest klasycznym przykładem architektury socrealizmu. Powierzchnia budynku: 3480 m², kubatura: 23265 m³ , dwie sale projekcyjne.

Kino działało od 1957 do 1992 roku jako jedno z dwóch dużych nowohuckich kin tamtego okresu. Bliźniacze kino "Świt" (na Osiedlu Teatralnym) rozpoczęło swoją działalność w 1953. W Nowej Hucie powstało także mniejsze studyjne kino "Sfinks", które jako jedyne funkcjonuje do dziś.

W latach 2008-2012 budynek był siedzibą Muzeum PRL-u w Nowej Hucie – Krakowskiego Oddziału Muzeum Historii Polski. 

Od 2013 jest siedzibą Muzeum PRL-u współprowadzonego przez gminę miejską Kraków oraz Ministerstwo Kultury i Dziedzictwa Narodowego.






