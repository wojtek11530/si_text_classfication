
Władysław Maksymilian Szcześniak (ur. 12 października 1858 w Zakroczymiu, zm. 9 września 1926 w Warszawie) – polski biskup rzymskokatolicki, biskup pomocniczy warszawski w latach 1925–1926.

Życiorys
Od 1875 studiował w seminarium metropolitalnym w Warszawie, a potem przeniósł się do Akademii Duchownej w Petersburgu. Studiował też w Rzymie. W 1880 otrzymał święcenia kapłańskie. Następnie był wikariuszem w Białej Rawskiej i w parafii świętego Antoniego w Warszawie, proboszczem parafii świętej Barbary w Warszawie. Profesor i wicerektor warszawskiego seminarium duchownego, profesor Uniwersytetu Warszawskiego.

25 maja 1925 papież Pius XI mianował go biskupem pomocniczym archidiecezji warszawskiej i biskupem tytularnym Larandy. Sakrę biskupią przyjął 19 lipca 1925.

Pochowany w Warszawie na cmentarzu Powązkowskim.

W 1921 otrzymał tytuł doktora honoris causa Wydziału Teologii Katolickiej Uniwersytetu Warszawskiego.



Bibliografia
Nitecki P., Biskupi Kościoła w Polsce w latach 965–1999'', Warszawa 2000, ISBN 83-211-1311-7.
Polski Słownik Biograficzny, Warszawa – Kraków, 2011, t. 47, s. 418–419.

Linki zewnętrzne
[dostęp 2011-12-25]









