Antoni Radosław Deryng (ur. 13 sierpnia 1901 we Lwowie – zm. 3 sierpnia 1978 w Madrycie), polski prawnik, specjalista prawa międzynarodowego, docent na Wydziale Prawa Uniwersytetu Jana Kazimierza we Lwowie,  profesor na Wydziale Prawa i Nauk Społeczno-Ekonomicznych Katolickiego Uniwersytetu Lubelskiego, poseł na Sejm RP V kadencji (1938-39).

Jego rodzicami byli: Władysław Deryng-inżynier i Lucyna z d. Korsak. Ukończył VIII Gimnazjum we Lwowie i Wydział  Prawa Uniwersytetu Jana Kazimierza, uzyskując w 1924 tytuł magistra praw, następnie odbył studia uzupełniające na Akademii Prawa Międzynarodowego w Hadze. W czasie wojny polsko-bolszewickiej 1920 wstąpił ochotniczo do Wojska Polskiego, służył w 240. pułku piechoty Armii Ochotniczej. Odznaczony Virtuti Militari.

W czasie studiów we Lwowie przewodniczący w różnych stowarzyszeniach akademickich. W roku 1928 obronił doktorat, a w 1933 uzyskał habilitację na Wydziale Prawa UJK we Lwowie.  W latach 1924-28 starszy asystent na Wydziale Prawa UJK, od 1933 docent na Wydziale Prawa UJK. 

W 1927 delegat Akademickiego Komitetu Narodowego na Kongres Międzynarodowej Federacji Studentów w Rzymie, 1927-28 prezes Związku Stowarzyszeń Asystentów Wyższych Uczelni RP, sekretarz Stowarzyszenia dla Spraw Ligi Narodów oraz członek  zarządu Polskiego Towarzystwa Prawniczego i członek korespondent Towarzystwa Naukowego we Lwowie.

Od 1928 pracownik Katolickiego Uniwersytetu Lubelskiego - zastępca profesora i kierownik Katedry Prawa, 1932-33 kurator Bratniej Pomocy i Domu Akademickiego, od 1935 profesor nadzwyczajny, od 1936 prodziekan, od 1937 dziekan Wydziału Prawa i Nauk Społeczno-Ekonomicznych  KUL.

Od 1937 w kierownictwie Okręgu Lubelskiego Obozu Zjednoczenia Narodowego. Poseł na Sejm V kadencji 1938-39. Wiceprezes Sądu Marszałkowskiego. Członek komisji: inwestycyjnej, oświatowej, prawniczej (jako zastępca przewodniczącego), regulaminowej, zmiany ordynacji wyborczej, kontroli długów państwa.
Po agresji III Rzeszy i ZSRR na Polskę we wrześniu 1939 znalazł się na uchodźstwie. Po wojnie wykładowca uniwersytetu w Madrycie.
 
Członek wielu polskich towarzystw naukowych i organizacji społecznych, m.in. sekretarz generalny Polskiego Instytutu Prawa Publicznego w Poznaniu. Członek założyciel Polskiego Towarzystwa Naukowego na Obczyźnie.

Odznaczony Virtuti Militari i Orderem Polonia Restituta.
  
Jego żoną była Lucyna z d. Piwowarska, mieli syna.

Wybrane prace

Protokół genewski w sprawie pokojowego załatwiania sporów międzynarodowych w: Przegląd Prawa i Administracji, Lwów 1925
Międzynarodowe zobowiązania Polski w zakresie szkolnictwa mniejszości narodowościowych, Lwów 1927
Kompetencja wyrokowania Stałego Trybunału Sprawiedliwości Międzynarodowej, Lwów 1930,  Seminarjum Prawa Politycznego i Prawa Narodów,
Główne tendencje rozwojowe prawa narodów w świetle orzecznictwa Stałego Trybunału Sprawiedliwości Międzynarodowej, Lwów 1932
Kościół a zagadnienia pokoju, Lublin 1934
Akty rządowe głowy państwa: rozważania ustrojowe, Lwów 1934, wyd. Towarzystwo Naukowe we Lwowie
Les pactes de non-agression et le pacte de la Société des Nations: (mémoire présenté par le Comité Central des Institutions Polonaises des Sciences Politiques a la 8-e Conférence des Hautes Etudes Internationales a Londres, 3-8 juin 1935)'', Lwów 1935
Zagadnienie podziału funkcji władzy państwowej, Warszawa 1936
Zasady nowej ordynacji wyborczej do Sejmu i Senatu w: Ruch Prawniczy, Ekonomiczny i Socjologiczny, Poznań 1936
Faszyzm a ustrój Włoch współczesnych, Lublin 1937
Le probleme de l'équilibre entre le pouvoir législatif et le pouvoir exécutif et la nouvelle Constitution Polonaise, Varsovie 1937
Siły zbrojne w organizacji państwa, Warszawa 1938
La politique économique de la Pologne et le probleme de la paix, Varsovie 1938, Comité Central des Institutions Polonaises des Sciences Politiques, 
Problem zmiany ordynacji wyborczej w: Ruch Prawniczy, Ekonomiczny i Socjologiczny z. 1, 1939., Poznań 1939
Prawo polityczne, Fribourg 1943
Norma prawa politycznego, Londyn 1953 Szkoła Nauk Politycznych i Społecznych.
Ogólna teoria państwa, Londyn 1954, Szkoła Nauk Politycznych i Społecznych.

Bibliografia, literatura, linki

Tygodnik Powszechny, 3.12.1978, nr 49 (wspomnienie pośmiertne); 

Andrzej Ajnenkiel, Historia sejmu polskiego. T. 2 cz. 2, II  Rzeczpospolita, Warszawa 1989, wyd. Państwowe Wydawnictwo Naukowe, ISBN 8301049936, ISBN 8301095008

Kto był kim w Drugiej Rzeczypospolitej (redakcja naukowa Jacek M.Majchrowski przy współpracy Grzegorza Mazura i Kamila Stepana), Warszawa 1994, wyd. BGW, s. 263; ISBN 8370665691

Grażyna Karolewicz, Nauczyciele akademiccy Katolickiego Uniwersytetu Lubelskiego w okresie międzywojennym.''  T. 1 , Lublin 1996, Wyd. Katolicki Uniwersytet Lubelski. Wydział Teologii. Instytut Historii Kościoła. s. 47-49, ISBN 8322805543, ISBN 
8322805462

Dziekani Wydziału Prawa, Prawa Kanonicznego i Administracji KUL, red. Antoni Dębiński, Wojciech Szczepan Staszewski, Monika Wójcik, Lublin 2008, Wydawnictwo KUL, ISBN 978-83-7363-708-5

