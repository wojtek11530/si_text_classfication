Klaster Logistyczno Transportowy Północ-Południe − partnerska organizacja sektorowa z siedzibą w Gdańsku założona w roku 2012 zrzeszająca podmioty głównie z województwa pomorskiego działająca w branży logistyki, transportu i dystrybucji. Stawia sobie za cele wspieranie przedsiębiorczości lokalnej, rozwój innowacji w transporcie i logistyce.



Aktualnie zrzesza blisko 40 partnerów i podmiotów współpracujących należących do trzech sektorów: biznesowego, naukowego i samorządów lokalnych w tym m.in. Zarząd Morskiego Portu w Gdańsku S.A., Port Lotniczy im. Lecha Wałęsy, Lotos Kolej Sp. z o.o. , Gdański Terminal Kontenerowy S.A., Politechnika Gdańska, Wyższa Szkoła Bankowa, Instytut Elektrotechniki w Gdańsku, Polska Unia Mobilności Aktywnej, Krajowa Izba Gospodarki Morskiej. Tworzą one tak zwaną helisę klastrową.  

Zakres działalności
Klaster realizuje szereg projektów związanych z rozwojem korytarza transportowego Bałtyk-Adriatyk, innowacyjnych technologii logistycznych i rozwoju powiązań kooperacyjnych pomiędzy podmiotami gospodarczymi.

Klaster jest członkiem Związku Pracodawców Klastry Polskie w Warszawie, a także współpracuje z innymi inicjatywami klastrowymi w kraju i zagranicą.

Klaster jest liderem wielu inicjatyw środowiskowych w tym m.in. Ławy Klastra działającej przy Dworze Artusa oraz partnerstwa - Inteligentne Specjalizacje Województwa Pomorskiego „Mobilność Elektryczna”. 

Przedstawiciele
Honorowym Przewodniczącym Klastra jest prof. zw. s.p.n.b. Witold Andruszkiewicz - pomorski propagator idei powstania autostrady A1 oraz rozwoju portów morskich.

Przewodniczącym Rady Klastra jest Marek Świeczkowski.

W Klastrze funkcjonują Grupy Robocze odpowiedzialne za określoną tematykę oraz Zespół Doradców, którego przewodniczącym jest kpt. ż .w. Jerzy Uziębło.
Zobacz też
Klaster przemysłowy

Linki zewnętrzne
