Irena Piasecka ps. „Elżbieta”, „Kreska” (ur. 28 lutego 1907 w Antoninach na Wołyniu, zm. 22 października 1982 w Warszawie) – kapitan, sekretarka Jana Rzepeckiego.

Ukończyła w Stanisławowie gimnazjum, a na Uniwersytecie Jana Kazimierza we Lwowie studia historyczne. Działała od 1934 w „Rodzinie Wojskowej” w Toruniu. Podczas kampanii wrześniowej 1939 była łączniczką w sztabie obrony Warszawy. Od października 1939 działała w konspiracji jako sekretarka szefa sztabu Komendy Okręgu Warszawa-Miasto SZP-ZWZ, Jana Rzepeckiego. Kierowała od października 1940 do października 1944 sekretariatem i łącznością Biura Informacji i Propagandy KG ZWZ-AK. Była w niewoli niemieckiej w Lamsdorf po kapitulacji Powstania warszawskiego. Przydzielona po uwolnieniu do Oddziału VI Sztabu Naczelnego Wodza i z jego polecenia udała się do kraju. Została aresztowana, ale uciekła z więzienia. Podczas skoku z III piętra złamała obie nogi. Wyjechała po wyleczeniu do Wielkiej Brytanii. Do Polski wróciła na stałe w 1974. Zmarła w Warszawie 22 października 1982.

Odznaczona Orderem Virtuti Militari V klasy i dwukrotnie Krzyżem Walecznych.

Bibliografia
