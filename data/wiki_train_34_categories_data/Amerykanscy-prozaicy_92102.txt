George Raymond Richard Martin (ur. 20 września 1948 w Bayonne w stanie New Jersey) – pisarz, twórca science fiction i fantasy, zarówno opowiadań jak i powieści, wielokrotny zdobywca nagród Nebula i Hugo oraz wielu innych (World Fantasy Award, Bram Stoker Award, Locus Award).

Początkowo publikował pod nazwiskiem pozbawionym dwóch "R", które dołączył, gdy zaczęto go mylić z producentem płyt The Beatles. Jego utwory przetłumaczono na 14 języków, w tym polski. Jest również autorem popularnej sagi fantasy Pieśń Lodu i Ognia, na której oparto między innymi grę fabularną A Game of Thrones oraz serial wyprodukowany przez HBO (premiera w Polsce – 18 kwietnia 2011). Na podstawie jego prac nakręcono kilka filmów i odcinków serii telewizyjnych (Remembering Melody, 1984; Nightflyers, 1987; Sandkings, 1995). George R. R. Martin współpracował także przy tworzeniu różnych projektów telewizyjnych (Strefa mroku, Beauty and the Beast, Doorways, itp.).

Bibliografia
Pieśń Lodu i Ognia (A Song of Ice and Fire)
Powieści
Gra o tron (A Game of Thrones, 1996) – w Polsce w 1998
Starcie królów (A Clash of Kings, 1999) – w Polsce w 2000
Nawałnica mieczy (A Storm of Swords, 2000) – w Polsce w 2002 i podzielona na tomy Stal i śnieg (Steel and Snow) oraz Krew i złoto (Blood and Gold)
Uczta dla wron (A Feast for Crows, 2006) – w Polsce w 2006 i podzielone na tomy Cienie śmierci oraz Sieć spisków
Taniec ze smokami (A Dance with Dragons, 2011) – w Polsce w 2011-2012 i podzielona na tomy - pierwszy tom został wydany 22 listopada 2011, natomiast drugi tom został wydany 21 lutego 2012 
The Winds of Winter (w przygotowaniu)
A Dream of Spring (w przygotowaniu)

Opowiadania
Błędny rycerz (The Hedge Knight), wydany w antologii pod redakcją Roberta Silverberga Legendy (Legends, 1998) – w Polsce w 1999
Ścieżka smoka (Path of the Dragon), ukazała się w grudniowym numerze Asimov's Science Fiction Magazine, w Polsce wydana przez magazyn literacki "Fenix" 02(102)/2001
Wierny miecz (The Sworn Sword), wydany w antologii pod redakcją Roberta Silverberga Legendy II (Legends II, 2003) – w Polsce w 2004
The Mystery Knight, wydany w 2010 roku w antologii "Warriors". W Polsce opowiadanie wydane, razem z Błędnym Rycerzem i Wiernym Mieczem w zbiorze Rycerz Siedmiu Królestw.
The She-Wolves of Winterfell (w przygotowaniu)

Inne powieści
Światło się mroczy (Dying of the Light, 1977) – w Polsce w 2004
Przystań Wiatrów (Windhaven, 1981); wspólnie z Lisą Tuttle – w Polsce w 1997
Ostatni rejs „Fevre Dream”'' (Fevre Dream, 1982) – w Polsce w 2002
Rockowy Armageddon (The Armageddon Rag, 1983) – w Polsce w 2005
Dead Man's Hand (1990) – wspólnie z Johnem J. Millerem
Shadow Twin (2005) – wspólnie z Gardnerem Dozois i Danielem Abrahamem
Hunter’s Run (2008) – wspólnie z Gardnerem Dozois i Danielem Abrahamem

Inne opowiadania
The Skin Trade (1988) – w zbiorze opowiadań Dark Visions 5''

Zbiory opowiadań
A Song for Lya and other stories (1976)
Songs of Stars and Shadows (1977)
Piaseczniki (Sandkings, 1981) – w Polsce w 1998
Songs the Dead Men Sing (1983)
Wędrowcy (Nightflyers 1985)
Tuf Wędrowiec (Tuf Voyaging, 1986) – w Polsce w 1997
Portraits of His Children (1987)
Quartet (2001)
'''' (2006 oraz dwutomowa wersja z 2007 '''') – w Polsce wydany w trzech tomach: Światło Odległych Gwiazd (2007), Żeglarze Nocy (2007) i Wędrowny Rycerz (2008)
Starlady/Fast-friend (2008)

Lodowy smok (The Ice Dragon, 2006) – ilustr. Yvonne Gilbert; w Polsce w 2011

Linki zewnętrzne
