Józef Kwaciszewski (ur. 11 stycznia 1890 w Białobrzegach, zm. 30 marca 1958 w Krośnie) – generał brygady Wojska Polskiego.

Był współorganizatorem Związku Strzeleckiego w Białobrzegach w dzielnicy Krosna. Po przejściu większości Strzelców  w ramach mobilizacji wraz z dowódcą krośnieńskiego oddziału do armii austriackiej w pierwszych dniach I wojny światowej, został dowódcą uzupełnionych resztek kompanii, a po złożeniu przysięgi o "obronie Ojczyzny do ostatniej kropli krwi" i otrzymaniu sztandaru.

16 września 1914 wyjechał z Krosna pociągiem wraz z kompanią do Krakowa i wszedł w skład II batalionu Legionów. 18 października 1914 pociągiem wyruszył z wojskiem na Węgry do Chustu. Od gen. Karola Durskiego w siedzibie Legionów w Königsfeld otrzymał nominację oficerską.

Od listopada 1918 w Wojsku Polskim, gdzie był m.in. dowódcą Centralnej Szkoły Strzeleckiej w Toruniu. W grudniu 1925 został wyznaczony na stanowisko dowódcy 35 Pułku Piechoty w Brześciu. W kwietniu 1928 został dowódcą piechoty dywizyjnej 18 Dywizji Piechoty w Łomży. W 1936 objął dowództwo 19 Dywizji Piechoty w Wilnie.

W kampanii wrześniowej dowodził 19 Dywizją Piechoty w składzie Armii "Prusy". W czasie bitwy pod Piotrkowem 6 września 1939 dostał się do niewoli niemieckiej.

Po wyzwoleniu wrócił do kraju. Nie wstąpił do LWP, . Pracował w Warszawie. W dniu 30 marca 1958 r. wracając pociągiem z sanatorium w Zakopanem, do rodziny w Krośnie, zmarł nagle na serce. Spoczywa na krośnieńskim cmentarzu w żołnierskiej kwaterze.

Awanse
chorąży – 1914
podporucznik – 1916
porucznik – 1916
kapitan – 1918
podpułkownik – 1920
pułkownik – 1 grudnia 1924 ze starszeństwem z 15 sierpnia 1924 i 40. lokatą w korpusie oficerów piechoty
generał brygady – ze starszeństwem z 19 marca 1938



Bibliografia
''"Encyklopedia II wojny światowej"'' MON
Kronika Związku Strzeleckiego w Białobrzegach, spisana przez Józefa Kwaciszewskiego
Piotr Stawecki, Słownik biograficzny generałów Wojska Polskiego 1918-1939'', Bellona, Warszawa 1994
