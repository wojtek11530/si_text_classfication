Niszczenie książek – masowe niszczenie książek z powodów politycznych lub religijnych, manifestacyjnych lub tajnych.

Starożytne Chiny
W 213 p.n.e. pierwszy cesarz Chin Qin Shi Huang wydał edykt o spaleniu ksiąg niezgodnych z oficjalną ideologią państwową i zawierających inną niż praktyczna wiedzę. Na skutek przeprowadzonego wówczas palenia ksiąg zniszczeniu uległy m.in. oryginalne teksty Pięcioksięgu konfucjańskiego.

III Rzesza

Najbardziej znane jest publiczne palenie książek w 1933 w III Rzeszy. Po dojściu do władzy Adolfa Hitlera i jego partii NSDAP, w marcu 1933 Niemieckie Zrzeszenie Studentów zainicjowało kampanię "Przeciw nie-niemieckiemu duchowi" (niem. "Wider den undeutschen Geist"). W myśl tej akcji biblioteki miały być oczyszczane z "destrukcyjnego piśmiennictwa". Punktem szczytowym były publiczne palenia książek w licznych niemieckich miastach uniwersyteckich w dniu 10 maja 1933. Dzieła wielu pisarzy stawały się ofiarą ognia. Obok studentów, w paleniu książek uczestniczyli także rektorzy i profesorowie. 

ZSRR
Przyjmuje się, że bardziej konsekwentnie niszczono książki w krajach komunistycznych, głównie w ZSRR, z reguły przez mielenie ich. Totalitarne państwa selekcjonują zbiory biblioteczne, usuwając i niszcząc większość niechcianych książek, niewielkie ilości zamykając jako zbiory specjalne (ros. ''"specfond"'') do dyspozycji władz, podczas odwilży także naukowców i studentów.

Antyutopie
Niszczenie książek jest tematem fantastycznych antyutopii np.:
''451 stopni Fahrenheita Raya Bradbury 
Rok 1984'' George'a Orwella






