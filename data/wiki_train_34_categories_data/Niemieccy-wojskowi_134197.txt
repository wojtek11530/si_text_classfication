Ernst von Wrisberg (ur. 1862, zm. 1 kwietnia 1927), niemiecki działacz polityczny, wojskowy, przewodniczący zarządu głównego Hakaty.

Od 1913 był dyrektorem wydziału w ministerstwie wojny. Przeszedł w stan spoczynku 8 lipca 1919 w stopniu generała-majora.

Przez wiele lat służył wojskowo na wysokich stanowiskach w Poznańskiem i Prusach Zachodnich; z tego względu uchodził w środowisku Hakaty za znawcę polsko-niemieckich stosunków narodowych. Opinia ta przeważyła w wyborze Wrisberga na następcę Heinricha Tiedemanna na stanowisko przewodniczącego zarządu głównego Hakaty w 1920. 

W swoich założeniach programowych chciał uczynić z Hakaty niezależne "sumienie" rządu niemieckiego, pilnujące, by stosunki dwustronne niemiecko-polskie nie ulegały poprawie. Zmarł na atak serca w trakcie antypolskiego wystąpienia; o poparciu rządu dla jego działalności świadczył uroczysty charakter pogrzebu, z pełnymi honorami wojskowymi i udziałem prezydenta Hindenburga. Funkcję przewodniczącego zarządu Hakaty przejął po Wrisbergu generał-major w stanie spoczynku von der Lippe, dotychczasowy skarbnik.

Źródła:'''
A. Galos, F. H. Gentzen, W. Jakóbczyk, Dzieje Hakaty, Poznań 1966







