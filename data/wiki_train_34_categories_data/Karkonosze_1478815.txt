Leśniak (niem. Matzenberg, 812 m n.p.m.) – szczyt w Karkonoszach, w obrębie Śląskiego Grzbietu.

Położony w północnej, dolnej części Śląskiego Grzbietu, w bocznym ramieniu, odchodzącym ku północy od Śmielca i zakończonego Wężówką, na południowy zachód od Jagniątkowa.

Od zachodu opływa go Pracz który nieco wyżej ma swoje źródło, a od wschodu Wrzosówka.

Zbudowany z granitu karkonoskiego. Na południowo-zachodnich zboczach pojedyncze skałki.

Cały masyw porośnięty lasami.

Leży w obrębie Karkonoskiego Parku Narodowego.

Na północny wschód od Leśniaka znajduje się zakole Drogi pod Reglami ze Szklarskiej Poręby do Jagniątkowa i dalej przez Zachełmie do Przesieki.

Pod wierzchołkiem biegnie szlak turystyczny:
niebieski szlak z Jagniątkowa na Czarną Przełęcz

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




