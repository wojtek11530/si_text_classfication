



Lato z Chopinem – cykliczny festiwal muzyczny odbywający się w lipcu w Busku-Zdroju. Szesnasta edycja miała miejsce w dniach 19 - 30 lipca 2010 roku.

Festiwal
Pomysłodawczynią i organizatorką festiwalu jest prof. Barbara Hesse-Bukowska, we współpracy z Centrum Kulturalno-Oświatowym Uzdrowiska Busko-Zdrój S.A.

Występy uczestników odbywają się w Sali Koncertowej sanatorium "Marconi". Prócz dzieł Fryderyka Chopina wykonywane są także utwory Wolfganga Amadeusza Mozarta, Ludwiga van Beethovena, Karola Szymanowskiego czy też innych kompozytorów.

Festiwal gromadzi pianistów głównie z Polski i Japonii, lecz również z Tajlandii, Hiszpanii, Brazylii, Białorusi, Litwy oraz Niemiec. W 2008 roku po raz pierwszy udział wzięli artyści z Kazachstanu i Grecji.

Rekordzistką pod względem liczby występów jest Litwinka Sviese Ceplauskaite, która opuściła tylko jedną edycję festiwalu.



Zobacz też
Międzynarodowy Festiwal Muzyczny im. Krystyny Jamroz w Busku-Zdroju



Linki zewnętrzne
