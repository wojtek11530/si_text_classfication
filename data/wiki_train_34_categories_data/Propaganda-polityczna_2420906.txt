Matka (ros. Мать) – powieść Maksima Gorkiego wydana po raz pierwszy w 1906 roku, pierwszy w pełni socrealistyczny utwór, obrazujący narodziny ruchu robotniczego. Powieść została kilkakrotnie zekranizowana. Powieść powstała na fali doświadczeń Gorkiego związanych z przedrewolucyjną demonstracją majową w Niżnym Nowogrodzie w 1902 roku.

Przegląd treści
Pelagia Własowa, osoba prosta, pokorna i głęboko wierząca, żyje wraz z brutalnym mężem-alkoholikiem oraz sprzeciwiającym się mu synem Pawłem. Mąż Pelagii na początku utworu umiera na przepuklinę, bo nie godzi się na operację. Niedługo po śmerci ojca Paweł zostaje przewodniczącym partii socjaldemokratycznej i zaczyna organizować w swoim domu spotkania z towarzyszami. Za swoją działalność trafia do więzienia. Pelagia stara się zrozumieć syna i przeobraża się w działaczkę rewolucyjną, oderwaną od tradycji patriarchalnej. Aktywnie działa w partii, kolportując nielegalne ulotki i czasopisma. Paweł i jego koledzy zostają zesłani na Syberię, natomiast jego matka zostaje aresztowana i ciężko pobita.

Ekranizacje
Matka – film z 1926 roku
Matka – film z 1955 roku
Matka – film z 1989 roku






