PWS-33 Wyżeł – to prototyp samolotu szkolno-treningowego dla pilotów maszyn dwusilnikowych. Wyprodukowany w Podlaskiej Wytwórni Samolotów.

PWS-33 Wyżeł był jedną z pierwszych i najlepszych konstrukcji samolotu tej klasy.

Historia
Projekt samolotu PWS-33 opracował inż. Wacław Czerwiński przy współpracy inż. Zygmunta Jabłońskiego. 

W 1938 r. pil. Stanisław Szubka oblatał pierwszy prototyp maszyny. Już w grudniu 1938  samolot został zaprezentowany na Międzynarodowym Salonie Lotniczym w Paryżu. Drugi egzemplarz oblatano w styczniu 1939 r. Zasadniczym przeznaczeniem samolotu było szkolenie pilotów na maszyny wielosilnikowe (Dywizjony Bombowe) oraz strzelców pokładowych. W 1939 roku przygotowywano się do podjęcia produkcji seryjnej tego samolotu. W czasie kampanii wrześniowej  pierwszy egzemplarz został zbombardowany w wytwórni, drugi znajdujący się wówczas w Instytucie Technicznym Lotnictwa, został przejęty przez Niemców i wystawiony w Muzeum Lotnictwa w Berlinie.

Konstrukcja
PWS-33 był dwumiejscowym, dwusilnikowym dolnopłatem wolnonośnym. Posiadał on konstrukcje głównie drewnianą z niewielkim udziałem elementów metalowych. 






