Robert Howhannisjan (ur. 23 marca 1991) – ormiański szachista, arcymistrz od 2010 roku.

Kariera szachowa
W latach 2003–2011 wielokrotnie reprezentował Armenię na mistrzostwach świata i Europy juniorów w różnych kategoriach wiekowych. W latach 2008 i 2009 dwukrotnie zdobył tytuły mistrza kraju juniorów w kategorii do 18 lat. W 2009 r. zwyciężył w otwartym turnieju pamięci Tigrana Petrosjana, rozegranym w Moskwie, natomiast podczas memoriału Michaiła Czigorina w Petersburgu wypełnił pierwszą normę na tytuł arcymistrza. Dwie kolejne normy wypełnił w 2010 r. podczas indywidualnych mistrzostw Europy w Rijece. W 2011 r. zdobył w Erywaniu złoty medal indywidualnych mistrzostw Armenii, w Jarmuku podzielił II m. (za Tigranem Kotanjanem, wspólnie z m.in. Michaiłem Ułybinem i Konstantinem Szanawą) w memoriale Karena Asrjana, w Ningbo zdobył wspólnie z ormiańskimi szachistami tytuł drużynowego mistrza świata, natomiast w Madrasie – tytuł wicemistrza świata juniorów do 20 lat.

Najwyższy ranking w dotychczasowej karierze osiągnął 1 lutego 2013 r., z wynikiem 2630 punktów zajmował wówczas 7. miejsce wśród ormiańskich szachistów.



Bibliografia
Linki zewnętrzne
