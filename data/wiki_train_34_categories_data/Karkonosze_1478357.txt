Kalwaria (niem. Kapellenberg, 713 m n.p.m.) – szczyt w Karkonoszach, w obrębie Lasockiego Grzbietu.

Kalwaria położona jest w południowej części Lasockiego Grzbietu, w bocznym ramieniu odchodzącym ku wschodowi od Czepieli, nad Niedamirowem. Na północ znajduje się dolina Ostrężnika i jego dopływu - Żądnej.

Zbudowanay ze skał metamorficznych wschodniej osłony granitu karkonoskiego – głównie zieleńców.

Na szczycie i północnym zboczu kapliczki drogi krzyżowej z XIX w., od której szczyt wziął swoją nazwę.

Doliną Ostrężnika biegnie  niebieski szlak turystyczny z Lubawki przez Dolinę Srebrnika na Przełęcz Okraj. Poniżej wschodnich zboczy Kalwarii biegnie  żółty szlak łącznikowy z Niedamirowa do Žacléřa.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5




