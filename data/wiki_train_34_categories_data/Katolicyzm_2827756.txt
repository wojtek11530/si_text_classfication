
Archidiecezja algierska (łac. Archidioecesis Algeriensis, franc. Archidiocèse d'Alger) – katolicka archidiecezja algierska położona w północnej części kraju. Siedziba arcybiskupa znajduje się w archikatedrze Najświętszego Serca w Algierze.

Historia
Pierwsze biskupstwo (Ikosim, Icosium) na ternie dzisiejszej archidiecezji algierskiej powstało w II wieku wraz z ekspansją chrześcijaństwa na zachód. W tym czasie dochodziło do prześladowań wiernych tej religii ze strony władz Imperium Rzymskiego. Działo się tak aż do 313 roku, kiedy to cesarz Konstantyn Wielki wydał tzw. edykt mediolański, który wprowadził równouprawnienie religijne dla chrześcijan. Diecezja ta została zlikwidowana w V wieku wraz z najazdami barbarzyńców na północno-zachodnią Afrykę. Została ona przywrócona wraz z podbojem tych ziem przez cesarza bizantyjskiego Justyniana w 534 roku. Wraz z podbojem Maghrebu przez Arabów i przymusowej islamizacji biskupstwo ponownie uległo likwidacji w 710 roku.

W okresie średniowiecza oraz nowożytnym na terenie Algierii miały miejsce liczne misje, których efektem było ustanowienie w 1632 roku wikariatu apostolskiego. Jednak dopiero po podboju Algierii przez Francję w 1830 roku papież Grzegorz XVI zdecydował się utworzyć 10 sierpnia 1838 roku diecezję Iulia Caesarea, która obejmowała obszar całej kolonii francuskiej. Biskupstwo to było sufraganią archidiecezji Aix. 

25 lipca 1866 roku papież Pius IX wydzielił z terytorium biskupstwa dwie mniejsze diecezje: orańska oraz konstantynowską. Dotychczasową diecezję Iulia Caesarea przemianowano oficjalnie na algierską i podniesioną do rangi archidiecezji, ustanawiając ją ponadto metropolią. W 1905 roku w archidiecezji istniało 108 parafii, a katolicy stanowili 11% ogółu ludności (350 tysięcy) w 1959 roku, jednak w wyniku masowej emigracji katolików z Algierii, która spowodowana była wojną o niepodległość, wywalczoną w 1962 roku liczba ta drastycznie spadła. 

W 2012 roku urzędnicy kurii archidiecezjalnej ocenili, że z żyjących w archidiecezji katolików regularnie na msze święte uczesticzy wyłącznie 50 z nich.

Biskupi

Biskup diecezjalny - abp Ghaleb Bader
Biskup senior – abp Henri Antoine Marie Teissier

Główni Patroni
św. Pere Ermengol de Rocafort
św. Piotr Nolasco
bł. Rajmund Llull

Główne świątynie
Na terenie archidiecezji algierskiej znajduje się łącznie kilkadziesiąt kościołów i kaplic, z których do najważniejszych świątyń należą:
Katedra Najświętszego Serca w Algierze
Bazylika mniejsza Notre Dame d'Afrique w Algerze



Linki zewnętrzne
