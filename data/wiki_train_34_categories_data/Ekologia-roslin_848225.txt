



Dżakfrut, jackfruit – owoc drzewa bochenkowego (Artocarpus heterophyllus) z rodziny morwowatych, występującego w Azji Południowej, Południowo-wschodniej i Afryce.

Owoce, nieco podobne do owoców drzewa chlebowego, osiągają do 90 cm długości i 30 kg wagi i tym samym są największymi owocami na świecie, rosnącymi na drzewie. Owoce spożywa się zarówno na surowo, jak i po poddaniu obróbce termicznej. Miąższ jest dość soczysty, ciemno-żółty, odznacza się intensywnym, upajającym zapachem. W kuchni indyjskiej wykorzystuje się również nasiona.

Nazwa "jackfruit", oraz podobne w innych językach europejskich, pochodzą od jego nazwy "ciakka" w języku malajalam. Znaleziska archeologiczne potwierdzają fakt uprawiania drzewa bochenkowego w Indiach już w VI wieku p.n.e.

Niektóre inne lokalne nazwy w regionach występowania:
Bengali: কাঁঠাল Kãţhal 
Bhodźpuri: Katahar
Kannada: Halasina hannu
Hindi: Katahal
Nepali: Rukh kut-a-herr
Malajalam: Chakka
Marathi: फणस Phanas
Orija: Panasa
Syngaleski: Kos
Tamilski: Palaa
Telugu: Panasa
Sanskryt: Panasam
Farsi: Derakhte Nan
Tulu : Gujje or Kujje
Indonezyjski: Nangka
Lao: Mak mii
Malajski: Nangka
Tagalog: Langka
Tajski: ขนุน Kanuun
Wietnamski: Mít
Malgaski: Finésy
Suahili: Fenesi



