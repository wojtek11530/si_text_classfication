Škoda 8Tr – typ czechosłowackiego trolejbusu. Był produkowany od połowy lat 50. do początku 60. lat XX wieku przez zakład Škoda w Pilznie a później w Ostrovie (od roku 1960).

Eksploatacja
Trolejbus 8Tr konstrukcyjnie wywodzi się od swojego poprzednika - Škody 7Tr. Jedyną różnicą pomiędzy tymi wozami była moc silnika. Był to dwuosiowy pojazd z samonośną karoserią. Po prawej stronie umieszczono dwoje (tylko niektóre pojazdy na eksport) lub troje drzwi harmonijkowych. 

Dane techniczne
Długość: 10,7 m
Szerokość: 2,5 m
Wysokość: 3,3 m
Masa: 10 t
Miejsc: 78
siedzących: 19
stojących: 59
Moc silnika: 110 – 120 kW
Prędkość maks.: 50 km/h

Prototyp
Prototyp wozu 8Tr powstał w 1955 roku. Był testowany w Kairze. Następnie, między 1956 i 1957 uczestniczył w testach porównawczych z trolejbusami dwuosiowymi i trójosiowymi w Pradze. W 1957 roku został przeniesiony do Mariańskich Łaźni, gdzie służył w regularnej komunikacji (otrzymał numer taborowy 7). Używany był do 1975 roku, kiedy to został sprzedany do Pilzna. Następnie został zezłomowany.




