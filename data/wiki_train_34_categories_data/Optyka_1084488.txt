Filtr ekranowy – przeźroczysty filtr zakładany na monitor komputera. Filtr taki może pełnić różne funkcje, np.:
zmniejsza ilość emitowanego światła
redukuje promieniowanie elektromagnetyczne spoza zakresu widzialnego
ogranicza odbłyski z zewnętrznych źródeł światła
poprzez uziemienie odprowadza nadmiar ładunku z ekranu (zob. elektryczność statyczna)
ogranicza kąt widzenia tak, aby wyświetlana treść była niewidoczna dla osoby patrzącej z boku (filtr prywatyzujący)

W monitorach CRT najistotniejsze były cztery pierwsze funkcje filtra. W przypadku monitorów ciekłokrystalicznych rola filtrów ogranicza się tylko do ostatniej funkcji.





