Powstanie w Kosowie 1910.

Powodem wybuchu rebelii antytureckiej były wysokie podatki nałożone na Albańczyków w Kosowie. W odpowiedzi Turcy wysłali do Prisztiny wojsko pod dowództwem Szefketa Torguta Paszy. Dnia 25 kwietnia 1910 r. powstańcy zajęli dwie wioski w okolicy wąwozu Stimlje po czym starli się z Turkami, tracąc 100 zabitych i rannych. Straty tureckie wyniosły 3 zabitych oraz 11 rannych. Następnie oddział powstańczy dowodzony przez Idriza Seferiego zajął przełęcz Kačanik, a następnie wycofał się w góry. W maju Turcy rozbili oddział powstańczy Hasana Husima na przełęczy Ermolievo. Straty Albańczyków wyniosły 250 zabitych i rannych, Turcy stracili 8 zabitych i 20 rannych. W czerwcu 1910 r. w ręce tureckie dostało się kilku przywódców powstania, w wyniku czego rebelia upadła. 


Źródło
Zygmunt Ryniewicz: Leksykon bitew świata, Wyd. Almapress, Warszawa 2004. 


 
 

