Złoty spadochron - zbiorczym mianem złotych spadochronów określa się umowy zawierane przez spółkę z członkami zarządu, rzadziej z członkami rady nadzorczej, zapewniające im bardzo korzystne warunki (głównie finansowe) na wypadek odwołania z pełnionej funkcji. Umowy te zazwyczaj przewidują konieczność wypłaty przez spółkę wysokich odpraw dla pozbawionego funkcji członka organu spółki.






