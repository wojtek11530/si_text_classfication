Nílton Pinheiro da Silva znany jako Nílton Batata (ur. 5 listopada 1954 w Londrinie) – piłkarz brazylijski, występujący podczas kariery na pozycji napastnika.

Kariera klubowa
Nílton Batata karierę piłkarską rozpoczął w klubie Atlético Paranaense w 1976 roku.  W Atlético Paranaense 10 października 1976 w przegranym 1-2 meczu z Santos Nílton Batata zadebiutował w lidze brazylijskiej. Był to udany debiut, gdyż Nílton Batata strzelił w nim bramkę. W latach 1977-1980 był zawodnikiem Santosu. Z Santosem zdobył mistrzostwo stanu São Paulo – Campeonato Paulista w 1978 roku.

W Santosie 18 maja 1982 w przegranym 0-2 meczu z Flamengo Rio de Janeiro Nílton Batata po raz ostatni wystąpił w lidze. Ogółem w latach 1976-1980 w lidze brazylijskiej wystąpił w 58 meczach, w których strzelił 8 bramek. W latach 1980-1984 występował w Meksyku w Club América. W 1984 roku był ponownie zawodnikiem Atlético Paranaense. Karierę Nílton Batata zakończył w 1988 roku w USA w klubie Fort Lauderdale Strikers.

Kariera reprezentacyjna
Nílton Batata w reprezentacji Brazylii zadebiutował 17 maja 1979 w wygranym 6-0 towarzyskim meczu z reprezentacją Paragwaju. Był to udany debiut, gdyż Nílton Batata w 54 i 65 min. zdobył bramki. W tym samym roku był w kadrze Brazylii na Copa América 1979, na którym Brazylia zajeła trzecie miejsce. Na tym turnieju wystąpił w dwóch meczach z Boliwią (drugi mecz Boliwią rozegrany 16 sierpnia 1979 był jego ostatnim w reprezentacji).





Bibliografia
Miniencyklopedia Piłka Nożna   11-12/2004, roz. Historia meczów reprezentacji Brazylii 1914-2004, cz. 5 (1957-2004), Oficyna wydawnicza ATUT, Wrocław 2004, ISSN 1644-8189, str. 36-37.

Linki zewnętrzne
