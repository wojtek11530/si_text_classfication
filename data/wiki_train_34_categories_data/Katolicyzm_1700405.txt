
Cerkiew pod wezwaniem Narodzenia Przenajświętszej Bogurodzicy w Dziurdziowie – murowana filialna cerkiew prawosławna (dawniej greckokatolicka). Należy do parafii Spotkania Pańskiego w Morochowie, w dekanacie Sanok diecezji przemysko-nowosądeckiej Polskiego Autokefalicznego Kościoła Prawosławnego.

Zbudowana w 1899, należała do parafii greckokatolickiej w Hoczwi. Po wysiedleniu 33 rodzin ukraińskich (15 maja 1945) cerkiew została zamknięta. Później w budynku ulokowano magazyn.

W 1956 świątynię przekazano do użytkowania Kościołowi Prawosławnemu, a zgodnie z ustawą z dnia 17 grudnia 2009 o uregulowaniu stanu prawnego niektórych nieruchomości pozostających we władaniu Polskiego Autokefalicznego Kościoła Prawosławnego cerkiew stała się wyłączną własnością tego Kościoła.

Cerkiew wpisano do rejestru zabytków 1 grudnia 1998 pod nr A-373/98.


Literatura
Dmytro Błażejowśkyj – Istorycznyj szematyzm Peremyskoji Eparchiji z wkluczennjam Apostolśkoji Administratury Łemkiwszczyny (1828-1939)'', Lwów 1995, ISBN 5-7745-0672-X







