

Diecezja würzburska (łac.: Dioecesis Herbipolensis) - katolicka diecezja niemiecka położona na terenie Frankonii, w północno-zachodniej części Bawarii. Siedziba biskupa znajduje się w katedrze św. Kiliana w Würzburgu.

Historia
Chrześcijaństwo dotarło do Frankonii między 686 a 689 za sprawą irlandzkich mnichów Kiliana, Kolonata i Totnana. 

Diecezja würzburska została założona w 741 przez św. Bonifacego. Pierwszym biskupem został  św. Burchard. W końcu VIII w. biskupstwo to zostało przyłączone do utworzonej przez Karola Wielkiego metropolii mogunckiej.

W 1007 z części ziem diecezji zostało utworzone nowe biskupstwo w Bambergu przez króla Henryka II Świętego.

W końcu XII w. Würzburg dostał się pod panowanie niezależnego hrabstwa henneberskiego. Na mocy przywileju cesarza Fryderyka Barbarossy biskupi Würzburga uzyskali niezależność polityczną, którą gwarantowało księstwo biskupie, obejmujące swoim zasięgiem część ziem diecezji.

W 1803 miała miejsce sekularyzacja biskupstwa, które ponownie zostało reaktywowane w 1821 r. jako sufragania metropolii bamberskiej. 

Po zakończeniu II wojny światowej część diecezji znalazła się w granicach NRD (Meiningen). W 1973 papież Paweł VI dekretem utworzył dla części diecezji würzburskiej i fuldańskiej w NRD Urząd Biskupi Erfurt-Meiningen z siedzibą w Erfurcie.

Biskupi

ordynariusz - bp Friedhelm Hofmann
sufragan - bp Ulrich Boom
sufragan - bp Helmut Bauer, emerytowany
biskup senior - bp Helmut Bauer

Podział administracyjny
Diecezja würzburska Stadt składa się z 22 dekanatów:
Dekanat 1: Würzburg Stadt
Dekanat 2: Alzenau
Dekanat 3: Aschaffenburg Ost
Dekanat 4: Aschaffenburg Stadt
Dekanat 5: Aschaffenburg West
Dekanat 6: Bad Kissingen
Dekanat 7: Bad Neustadt
Dekanat 8: Ebern
Dekanat 9: Hammelburg
Dekanat 10: Haßfurt
Dekanat 11: Karlstadt
Dekanat 12: Kitzingen
Dekanat 13: Lohr am Main
Dekanat 14: Miltenberg
Dekanat 15: Obernburg am Main
Dekanat 16: Ochsenfurt
Dekanat 17: Rhön-Grabfeld
Dekanat 18: Schweinfurt Nord
Dekanat 19: Schweinfurt Stadt
Dekanat 20: Schweinfurt Süd
Dekanat 21: Würzburg links des Mains
Dekanat 22: Würzburg rechts des Mains

Patroni
św. Kilian
św. Kolonat
św. Totnan



Bibliografia
A. Schiener, Kleine Geschichte Frankens, wyd. Friedrich Pustet, Regensburg, 2008. 

Linki zewnętrzne
http://www.bistum-wuerzburg.de/bwo/dcms/sites/bistum/index.html
http://www.catholic-hierarchy.org/diocese/dwurz.html




