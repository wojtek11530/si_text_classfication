Trésor Luntala (ur. 31 maja 1982 w Kinszasie), piłkarz kongijski grający na pozycji obrońcy. Mierzy 177 cm wzrostu, waży 69 kg.

Kariera klubowa
Karierę piłkarską Luntala rozpoczął we Francji, w klubie Stade Rennes. W 1999 roku wyjechał do Anglii i został zawodnikiem Birmingham City. W 2001 roku przeszedł do kadry pierwszej drużyny i 8 września 2001 zadebiutował w Division One w wygrnaym 2:0 domowym spotkaniu z Sheffield Wednesday. W sezonie 2001/2002 rozegrał 15 spotkań, a latem 2002 został wypożyczony do En Avant Guingamp, w którym nie rozegrał żadnego spotkania. Także w sezonie 2003/2004 nie wystąpił w żadnym spotkaniu, tym razem ponownie jako gracz Birmingham.

W 2004 roku Luntala przeniósł się do zespołu drugiej ligi belgijskiej, CS Visé. W 2005 roku przeszedł do pierwszoligowego R.A.A. Louviéroise, z którym na koniec sezonu spadł do drugiej ligi. Od lata 2006 Kongijczyk grał w Grecji. Jesień tamtego roku spędził w Asterasie Tripolis, a od wiosny 2007 do 2009 roku grał w Ethnikosie Asteras. W trakcie sezonu 2009/2010 został piłkarzem Lokomotiwu Płowdiw.



Kariera reprezentacyjna
W reprezentacji Demokratycznej Republiki Konga Luntala zadebiutował w 2002 roku. W tym samym roku został powołany do kadry na Puchar Narodów Afryki. Na tym turnieju rozegrał 2 spotkania: z Gwineą (1:2) i z Tunezją (0:3).

Bibliografia
