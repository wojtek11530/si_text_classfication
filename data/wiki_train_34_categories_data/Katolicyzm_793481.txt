Pomimo dość ożywionych i często, zwłaszcza w czasie zimnej wojny, przyjaznych relacji pomiędzy Stanami Zjednoczonymi a Watykanem, oficjalne stosunki dyplomatyczne pomiędzy tymi dwoma państwami nawiązano dopiero w 1984.

Prezydent Harry Truman próbował mianować pierwszym oficjalnym przedstawicielem USA w Watykanie generała Marka W. Clarka w 1951, ale ta inicjatywa została odrzucona. Aż do 1968 Stany nie miały oficjalnego reprezentanta.

W 1969 prezydent Richard Nixon mianował swoim osobistym przedstawicielem (a więc nieoficjalnym ambasadorem kraju) Henry’ego Cabota Lodge’a, Jr. Prezydent Jimmy Carter zaś Roberta F. Wagnera, Jr., byłego burmistrza Nowego Jorku.

Od 1984 Stany Zjednoczone reprezentuje w Watykanie oficjalny ambasador.








