Stanisław Iwankiewicz (ur. 24 listopada 1920 w Kaliszu, zm. 16 grudnia 2012 we Wrocławiu) – profesor zwyczajny doktor habilitowany nauk medycznych, specjalista otolaryngolog, rektor Akademii Medycznej we Wrocławiu przez dwie kadencje (1972-1978), honorowy obywatel Kalisza, członek ZHP, podpułkownik Wojska Polskiego.

Młodość
W 1939 ukończył Państwowe Liceum im. Tadeusza Kościuszki w Kaliszu i zdał egzamin do Szkoły Podchorążych Sanitarnych w Warszawie. W czasie kampanii wrześniowej 1939, wraz z innymi uczniami SPSan. przydzielony został do 104 Szpitala Wojennego, zmobilizowanego przez Szpital Szkolny CWSan. 7 września wraz z personelem szpitala ewakuowany został z Warszawy w kierunku Mińska Mazowieckiego. Szpital miał się rozwinąć w sanatorium, w miejscowość Rudka, lecz z uwagi na zbliżający się front skierowany został do Brześcia, ponosząc w drodze straty marszowe sięgające 1/3 stanu osobowego. W Brześciu skierowany został do Kowla, a następnie do m. Hołoby. Tam ponownie dołączył do personelu 104 Szpitala Wojennego pod kierownictwem kapitana Nowaka. Następnego dnia personel szpitala, maszerujący w składzie grupy Wojska Polskiego, powrócił do Kowla by drugiego dnia podjąć marsz w kierunku Włodzimierza Wołyńskiego. 18 września internowany przez Armię Czerwoną, lecz dzień później umknął z transportu kolejowego. Współorganizował ZWZ-AK "OSINIACY". Przez większość okupacji przebywał w Kaliszu, by uniknąć aresztowania w marcu 1944 r. wyjechał do Warszawy.

Podczas powstania warszawskiego miał ps. Jacek. Należał do Zgrupowania "Krybar", a następnie Grupy Śródmieście Południe "Sławbor". Po kapitulacji skierowany został do Stalagu IV B Zeithain w Saksonii. Z nominacji płk. Leona Strehla został szefem kancelarii obozowego szpitala. 23 kwietnia 1945 wyzwolony z niewoli.

Studia
Rozpoczął studia na Wydziale Lekarskim we Wrocławiu w październiku 1945 r. Dyplom odebrał sześć lat później 25 kwietnia. Jeszcze przed zakończeniem studiów był asystentem w Zakładzie Anatomii Opisowej i Topograficznej pod kierunkiem prof. zw. dr Tadeusza Marciniaka. Założył sekcję wioślarską Akademickiego Związku Sportowego. Z czasem prezesem i wiceprezesem AZS.

Kariera
Organizował lub pracował w wielu placówkach zdrowotnych, niejednokrotnie na kierowniczych stanowiskach. M.in.
Instytut Chorób Układu Nerwowego i Narządów Zmysłów. W okresie 1975-1991 był kierownikiem Kliniki. W dniu 1.10.1991 r. przeszedł na *Wojewódzka Przychodnia Sportowo-Lekarskiej we Wrocławiu.
Ośrodek Badawczo-Lotniczy Lekarski przy Aeroklubie RP.

1952 r., pierwszy stopień specjalizacji. 
1957 r., drugi stopień specjalizacji
1961 r., tytuł doktora
1963 r., doktor habilitowany
1965 r., docent
1970 r., profesor nadzwyczajny
1977 r., profesor zwyczajny
1969-1972 - prorektor ds. nauki AM we Wrocławiu
1972-1978 - rektor macierzystej uczelni.

16 kwietnia 1981 otrzymał tytuł doktora honoris causa Akademii Medycznej w Dreźnie (Medizinische Akademie Carl Gustav Carus Dresden).

Przypisy


Bibliografia
'''' Stowarzyszenie Wychowanków Gimnazjum i Liceum Ogólnokształcącego im. Adama Asnyka w Kaliszu.
'''' Miesięcznik informacyjny AM we Wrocławiu, rok X, nr 11 (102), wrzesień 2005.
Gazeta Wrocławska 2009-08-28.













