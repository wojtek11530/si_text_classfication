Wilson Costa de Mendonça znany jako Wilsinho (ur.  3 października 1956 w Rio de Janeiro) - piłkarz brazylijski, występujący na pozycji napastnika.

Kariera klubowa
Karierę piłkarską Wilsinho rozpoczął w klubie Vasco da Gama Rio de Janeiro w 1976. Z Vasco da Gama zdobył mistrzostwo stanu Rio de Janeiro - Campeonato Carioca w 1977. W Vasco 16 października 1977 w zremisowanym 1-1 meczu z Americano Campos Wilsinho zadebiutował w lidze brazylijskiej. W 1982 krótko występował w Flamengo Rio de Janeiro. W latach 1982-1986 był zawodnikiem Fluminense Rio de Janeiro. Z Fluminense zdobył mistrzostwo Brazylii 1984 oraz mistrzostwo stanu Rio de Janeiro w 1983.  

We Fluminense Wilsinho rozegrał ostatni mecz w lidze wystąpił 13 listopada 1986 w wygranym 2-1 meczu z Goiás Goiânia. Ogółem w latach 1971-1983 w lidze brazylijskiej Tobias rozegrał 121 spotkań, w których strzelił 21 bramek. W barwach Tricolor rozegrał 67 meczów, w których strzelił 7 bramek. Karierę zakończył w Américe Rio de Janeiro w 1987.

Kariera reprezentacyjna
W reprezentacji Brazylii Wilsinho jedyny raz wystąpił 12 października 1977 w wygranym 3-0 towarzyskim meczu z AC Milan. Nigdy nie wystąpił w reprezentacji w oficjalnym meczu międzypaństwowym. 



Bibliografia
Miniencyklopedia Piłka Nożna nr 11-12/2004, roz. Historia meczów reprezentacji Brazylii 1914-2004, cz. 5 (1957-2004), Oficyna wydawnicza ATUT, Wrocław 2004, ISSN 1644-8189, str. 34. 

Linki zewnętrzne
