Pociąg Pancerny "Lis-Kula"''' eks-'''"Pepetrójka"''' (Nr 3) - pociąg pancerny Wojska Polskiego.

Historia

Pociąg zbudowany został 26 listopada 1918 w Głównych Warsztatach Kolejowych we Lwowie i nazwany "Lwowianin", lecz nazwa ta nie przyjęła się. Po kilku dniach załoga pociągu ochrzciła go mianem "Pepetrójka", od numeru - Pociąg Pancerny Nr 3 (P.P. 3). 5 kwietnia 1919 Minister Spraw Wojskowych ''"dla uczczenia pamięci poległego na polu chwały podpułkownika Lis-Kuli"'' przemianował pociąg pancerny "Pepetrójka" na "Podpułkownik Lis-Kula" .

Pociąg uzbrojony był w armaty i 8, a później 16 karabinów maszynowych. Wagony opancerzone zostały blachą i workami z piaskiem. Obsadę opancerzonego parowozu stanowili lwowscy kolejarze. W składzie załogi pociągu znajdował się pluton wypadowy. Dowódcą pociągu został por. Orzechowski.

W ocenie Czesława Mączyńskiego, komendanta naczelnego obrony Lwowa, ''"pociąg pancerny przedstawiał ostatni wyraz techniki bojowej (...) mógł znakomicie spełniać zadanie obronne i czynne-ofensywne"''.

W czasie wojny z Ukraińcami załoga pociągu walczyła między innymi w obronie Lwowa. Następnie toczyła boje w trakcie wojny z bolszewikami. 2 marca 1921 pociąg został zlikwidowany.
Odznaka pamiątkowa
Odznaka pamiątkowa Pociągu Pancernego Nr 3 "Pepetrójka" - owalna o wymarach 38x53 mm, tłoczona w blasze miedzianej, obustronnie srebrzona, lekko wypukła. Grubość blachy 1&nbsp;mm. Wewnątrz owalu u góry napis: '''"Pepe-trójka"''' a u dołu daty: '''19. XI. 1918 - 30. IV. 1919'''. W środku stojące na torze kolejowym – parowóz opancerzony i tender. W tle panorama Lwowa. Na parowozie napisy: '''"PP3"''' i '''"Lwów"'''. Odznaka przykręcana na śrubie..

Inna wersja odznaki - wykonana z szarego metalu, srebrzona, lekko oksydowana, owalna 60x45 mm. Wykonana w pracowni Ungera we Lwowie. Owal odznaki obwiedziony na brzegach podwójnym paskiem, mieści wyobrażenie pociągu pancernego na torze. W dali panorama Lwowa. Ponad nią, wzdłuż brzegu napis: '''"Pepetrójka"'''. U dołu daty: '''19.XI.l918 .- 30.IV.l919'''... 


Bibliografia
Czesław Mączyński, Boje lwowskie, cz. 1 Oswobodzenie Lwowa (1-24 listopada 1918 roku)'', tom II, Spółka Wydawnicza Rzeczpospolita, Warszawa 1921
Tadeusz Krawczak i Jerzy Odziemkowski, Polskie pociągi pancerne w wojnie 1939'', Książka i Wiedza, Warszawa 1987, wyd. I, ISBN 83-05-11723-5
Janusz Turlejski, Wojciech Markert, Odznaki Wojsk Technicznych,
Marian Żebrowski - ''"Zarys historii polskiej broni pancernej 1918-1947"''.  Zarząd Zrzeszenia Kół Oddz. Broni Pancernej. Londyn 1971
