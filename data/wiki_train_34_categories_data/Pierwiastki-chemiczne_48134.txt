Ameryk (Am, łac. americium) – pierwiastek chemiczny, aktynowiec. Jest odpowiednikiem europu w szeregu lantanowców. Nazwa pochodzi od kontynentu Ameryki. Pierwiastek wytworzył w 1944 roku Glenn T. Seaborg i jego współpracownicy bombardując pluton przyspieszonymi cząstkami α:.

Otrzymywanie
Pierwiastek ten nie występuje w przyrodzie. Na większą skalę jest produkowany w reaktorach jądrowych podczas bombardowania uranu (plutonu) neutronami i przejść beta, np.:

.

Otrzymane izotopy ameryku mają liczby masowe z zakresu od 237 do 246 (plus izomer jądrowy 242m). Wszystkie izotopy ameryku są promieniotwórcze. Dopuszczalna aktywność izotopu 241 w organizmie człowieka wynosi 18 kBq, a narządami krytycznymi są nerki i kości.

Wykorzystanie
Izotop 241Am wykorzystywany jest w precyzyjnych urządzeniach pomiarowych i czujnikach dymu. Jest także wygodnym źródłem promieniowania γ (gamma) o energii 59,5 keV.








