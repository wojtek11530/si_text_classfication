Piszczak (niem. Jockelwasser) – potok we wschodnich Karkonoszach (Kowarski Grzbiet) o długości ok. 3,5&nbsp;km, lewy dopływ Jedlicy.

Źródła ma we wschodniej części Karkonoszy, w północno-wschodniej części Kowarskiego Grzbietu, pomiędzy Czołem na południu a Wołową Górą na północy. Płynie na północny wschód głęboką, zalesioną doliną, przyjmuje lewy dopływ Pluszcz, następnie płynie przez Uroczysko, po czym w górnej części Kowar wpada do Jedlicy.

Turystyka
Potok przecinają dwa szlaki turystyczne:
w dolnym biegu, wzdłuż potoku od ujścia do górnego krańca Uroczyska biegnie  niebieski - prowadzący z Kowar na Przełęcz Kowarską
w środkowym biegu, powyżej Uroczyska wzdłuż potoku biegnie  żółty - prowadzący z Uroczyska na Przełęcz Okraj

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



