Grzegorz Rosiński (ur. 3 sierpnia 1941 w Stalowej Woli) - polski rysownik komiksowy, grafik i malarz.

Życiorys

W 1967 ukończył Liceum Sztuk Plastycznych, następnie Akademię Sztuk Pięknych w Warszawie i przez następne 10 lat tworzył ilustracje książkowe (np. seria młodzieżowych książek wojennych Uwaga, Piegowaty!'' Kazimierza Dębnickiego) i kolejne części komiksowych serii Legendarna historia Polski, Kapitan Żbik i Pilot śmigłowca. Był także dyrektorem artystycznym komiksowego magazynu Relax, publikującego w odcinkach polskie i zagraniczne historie obrazkowe.

W 1976 roku Rosiński wyjechał do Belgii, żeby rozwijać tam swoje umiejętności i spróbować obecności na zachodnim rynku wydawniczym. Poznał tam Jeana Van Hamme'a, który zaproponował Rosińskiemu tworzenie rysunków do nowej serii komiksowej Thorgal, którą wymyślił Van Hamme. Wkrótce potem pierwsza część sagi, zatytułowana Zdradzona Czarodziejka, ukazała się w belgijskim czasopiśmie komiksowym "Tintin". Seria ukazuje się w formie albumów nieprzerwanie od 1980 roku i stanowi jeden z największych sukcesów europejskiego komiksu. 

W 1980 roku do scenariusza André-Paula Duchâteau Rosiński narysował pierwsze plansze serii science-fiction pt. Hans, w Polsce znanej jako Yans. Rysowanie cyklu przejął po 6. odcinku (1992) inny polski rysownik, Zbigniew Kasprzak, tworzący w Belgii pod pseudonimem "Kas".

Po wprowadzeniu stanu wojennego w Polsce w 1981 roku Rosiński wyjechał z rodziną na stałe do Belgii. 

W 1987 roku razem z Jeanem Van Hamme'em stworzyli wielokrotnie nagradzaną, czarno-białą opowieść pt. Szninkiel, ponownie wydaną w latach 2001-2002 w trzech tomach i w kolorze.
 
W 1992 roku wydał pierwszą z czterech narysowanych przez siebie części serii Skarga Utraconych Ziem według scenariusza Jeana Dufaux.

W 2001 roku ukazał się Western, jednoczęściowy komiks, napisany przez Van Hamme'a. Album osiągnął niezwykły rozgłos głównie dzięki zmianie stylu rysowania Rosińskiego, który przeszedł od tradycyjnego sposobu rysowania do koloru bezpośredniego, ujawniając tym samym swój talent malarski.

Rosiński poszedł o krok dalej w rozwoju swojego stylu w kolejnej publikacji, Zemście hrabiego Skarbka (2003, scenariusz Yves Sente), zarzucając kontur i tworząc plansze jak obrazy. Nie wzbudziło to jednak takiego entuzjazmu, jak w przypadku Westernu, głównie dlatego, iż Rosiński przyzwyczaił wielbicieli swojej twórczości do tradycyjnego, realistycznego rysunku, a jego nowe eksperymenty nie pozostały bez wpływu na ilustracje w Thorgalu (którego 29. tom został po raz pierwszy w historii tego cyklu namalowany, a nie narysowany).

Od 1992 roku Rosiński mieszka w Mollens w Szwajcarii. Laureat wielu nagród komiksowych, otrzymał w ostanim czasie Grand Prix Saint-Michel i Grand Prix Albert Uderzo na komiksowych festiwalach za całokształt twórczości. 8 września 2006 odebrał w polskiej ambasadzie w Bernie Krzyż Oficerski Orderu Odrodzenia Polski przyznany za wybitne osiągnięcia artystyczne i zasługi dla kultury polskiej. 6 października 2007 podczas Międzynarodowego Festiwalu Komiksu w Łodzi został odznaczony srebrnym medalem Zasłużony Kulturze Gloria Artis. W 2010 roku odebrał belgijski Order Leopolda II 

Wybrana bibliografia
Kapitan Żbik
Diadem Tamary (1968)
Tajemnica ikony (1969)
Zapalniczka z pozytywką (1970)
Spotkanie w "Kukerite"'' (1970)
Podwójny mat (1970)
Porwanie (1970)
Błękitna serpentyna (1970)
Czarna Nefretete (1970)
Człowiek za burtą (1971)
Gotycka komnata (1971)
Skoda TW 6163'' (1972)

Pilot śmigłowca
scenariusz: Witold Jarkowski 
Na ratunek (1974)
Egzamin (1975)
Zejście z trasy (1975)
W śnieżnych zamieciach (1976)
Dramatyczne chwile (1976)

Komiksy w magazynie Relax
Dziewięciu z nieba, scen. Majewski, Relax #1, 1976
Klęska Wikinga, scen. Moczulski, Relax #3, 1976,
Zasadzka, scen. Moczulski, Relax #4, 1977,
Bolesławowe słupy, scen. Moczulski, #5, 1977,
Zdrada, scen. Moczulski, Relax #7, 1977, (6 stron)
Najdłuższa podróż, odc. 1, tekst Rian Asars (Andrzej Sawicki i Ryszard Siwanowicz), Relax #6, 1977, (6 stron)
Najdłuższa podróż, odc. 2, tekst Rian Asars, Relax #7, 1977, (6 stron)
Najdłuższa podróż, odc. 3, tekst Rian Asars, Relax #8, 1977, (5 stron)
Najdłuższa podróż, odc. 4, tekst Rian Asars, Relax #9, 1977, (5 stron)
Najdłuższa podróż, odc. 5, tekst Rian Asars, Relax #10, 1977, (5 stron)
Najdłuższa podróż, odc. 6, tekst Rian Asars, Relax #11, 1977, (5 stron)
Syn burzy, fragment albumu "Thorgal: Zdradzona czarodziejka", scen. Jean Van Hamme, Relax #19, 6/1978, (6 stron)
Pierścienie Frei, fragment albumu "Thorgal: Zdradzona czarodziejka", scen. Jean Van Hamme, Relax #20, 7/1978, (6 stron)
Święto Joll, fragment albumu "Thorgal: Zdradzona czarodziejka", scen. Jean Van Hamme, Relax #21, 8/1978, (6 stron)
Baaldowie, fragment albumu "Thorgal: Zdradzona czarodziejka", scen. Jean Van Hamme, Relax #22, 9/1978, (6 stron)
Drakkar z lodu, fragment albumu "Thorgal: Zdradzona czarodziejka", scen. Jean Van Hammee, Relax #23, 10/1978, (6 stron)
Przybysze, scen. Kurta, Relax #27, 1980, (4 strony)
Pojedynek, scen. Weinfeld, Relax #30, 1981, (8 stron)

Legendarna historia Polski
scenariusz: Barbara Seidler
O Smoku Wawelskim i królewnie Wandzie (1974)
Opowieść o Popielu i myszach (1977)
O Piaście Kołodzieju (1977)

Thorgal
scenariusz: Jean Van Hamme oraz Yves Sente (od tomu 30)
Zdradzona czarodziejka (La Magicienne trahie, 1980) KAW 1988; Egmont Polska 2004
Wyspa lodowych mórz (L'Ile des Mers gelées, 1980) KAW 1988 jako Wyspa wśród lodów; Egmont Polska 2004
Trzech starców z krainy Aran (Les trois vieillards du pays ďAran, 1981) KAW 1989 jako Nad jeziorem bez dna; Egmont Polska 2000
Czarna galera (La Galère noire, 1982) Orbita 1990; Egmont Polska 2001
Ponad krainą cieni (Au-delà des ombres, 1983) Orbita 1990; Egmont Polska 2001
Upadek Brek Zarith (La chute de Brek Zarith, 1984) Orbita 1991 jako Upadek Brek Zaritha; Egmont Polska 2001
Gwiezdne dziecko (Ľenfant des étoiles,1985) Orbita 1989; Egmont Polska 2004
Alinoe (Alinoë, 1985) Orbita 1989; Egmont Polska 2002
Łucznicy (Les archers, 1985) Orbita 1989; Egmont Polska 2002
Kraina Qa (Le pays Qâ, 1986) Orbita 1989; Egmont Polska 2002
Oczy Tanatloca (Les yeux de Tanatloc, 1986) Orbita 1989; Egmont Polska 2002
Miasto zaginionego Boga (La cité du dieu perdu, 1987) Orbita 1990; Egmont Polska 2003
Między Ziemią a światłem (Entre terre et lumière, 1988) Orbita 1990; Egmont Polska 2003
Aaricia (Aaricia, 1989) Orbita 1990; Egmont Polska 2003
Władca gór (Le maître des montagnes, 1989) Orbita 1990; Egmont Polska 2003
Wilczyca (Louve, 1990) Orbita 1990; Egmont Polska 2003
Strażniczka kluczy (La gardienne des clés, 1991) Egmont Polska 2000
Słoneczny miecz (Ľépée-soleil, 1992) Egmont Polska 2001
Niewidzialna forteca (La forteresse invisible, 1993) Egmont Polska 2001
Piętno wygnańców (La marque des bannis, 1994) Egmont Polska 1999
Korona Ogotaia (La couronne ďOgotaï, 1995) Egmont Polska 1999
Giganci (Géants, 1996) Egmont Polska 2000
Klatka (Le Cage, 1997) Egmont Polska 2000
Arachnea (Arachnéa, 1999) Egmont Polska 2000
Błękitna zaraza (Le Mal bleu, 1999) Egmont Polska 2001
Królestwo pod piaskiem (Le Royaume sous le Sable, 2001) Egmont Polska 2002
Barbarzyńca (La Barbare, 2002) Egmont Polska 2003
Kriss de Valnor (Kriss de Valnor, 2004) Egmont Polska 2004
Ofiara (Le sacrifice, 2006) Egmont Polska 2006
Ja, Jolan (Moi, Jolan, 2007) Egmont Polska 2007
Tarcza Thora (Le bouclier de Thor, 2008), Egmont Polska 2008
Bitwa o Asgard (Le bataille d'Asgard, 2010), Egmont Polska 2010
Statek miecz (Le Bateau-sabre, 2011) Egmont Polska 2011
Kah-Aniel (Kah-Aniel, 2013) Egmont Polska 2013

Yans (Hans)
scenariusz: André-Paul Duchâteau
Ostatnia wyspa (La dernière île, 1983) w Komiks fantastyka 1, 1988; Egmont Polska 2002
Więzień wieczności (Le prisonnier de ľeternite, 1985) w Komiks Fantastyka 3, 1988; Egmont Polska 2003
Mutanci z Xanai (Les mutants de Xanaia, 1986) w Komiks Fantastyka 4, 1988; Egmont Polska 2003
Gladiatorzy (Les Gladiateurs, 1988) w Komiks Fantastyka 1, 1989; Egmont Polska 2005
Prawo Ardelii (La loi de ďArdélia, 1990) w Komiks 2, 1990; Egmont Polska 2006

Skarga Utraconych Ziem (Complainte des landes perdues)
scenariusz: Jean Dufaux 
Sioban (Sioban, 1993) Egmont 2000
Blackmore (Blackmore, 1994) Egmont 2000
Pani Gerfaut (Dame Gerfaut, 1996) Egmont 2001
Kyle z Klanach (Kyle of Klanach, 1998) Egmont 2001
W 2009 roku wydane w albumie zbiorczym przez Egmont Polska.

Zemsta hrabiego Skarbka (La vengeance du comte Skarbek)
scenariusz: Yves Sente
Złote ręce (Deux mains ďor, 2004) Egmont 2004
Serce z brązu (Coeur de bronze, 2005) Egmont 2005

Inne komiksy
Od Walii do Brazylii (1975)

Najdłuższa podróż (1980) w albumie "Vahanara", scenariusz: Rian Asars (Andrzej Sawicki i Ryszard Siwanowicz)

Przybysze (1982); w albumie "Ogień nad Tajgą", scenariusz: Henryk Kurta

Szninkiel (Le grand pouvoir du Schninkel, 1987; trzyczęściowa pokolorowana reedycja: 2001-2002), scenariusz: Jean Van Hamme; Orbita 1988

Wyprawa (1988) w magazynie "Komiks-fantastyka"

Fantastyczna podróż: Wyspa przypływów i inne opowieści (La Crisiere fantastiqie: L'ile des marees, 1987-1988), scenariusz: Mythic; Egmont Polska 2008

Western (2001); scenariusz: Jean Van Hamme; Egmont Polska 2001



Linki zewnętrzne

