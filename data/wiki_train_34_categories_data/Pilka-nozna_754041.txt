Krzysztof Żołnierowicz (ur. 18 stycznia 1962 w Bydgoszczy) – polski szachista, mistrz międzynarodowy od 1988 roku.

Kariera szachowa
W roku 1981 zdobył w Olecku tytuł wicemistrza Polski juniorów w kategorii do 20 lat. W latach 1984–1990 czterokrotnie wystąpił w finałach mistrzostw Polski seniorów, nie osiągając sukcesów medalowych.

Wielokrotnie startował w turniejach międzynarodowych oraz ogólnopolskich, sukcesy odnosząc m.in. w Tarnowskich Górach (open, 1982, II m.), Świeradowie-Zdroju (open, 1983, dz. III m.), Białymstoku (open, 1983, dz. III m.), Wrocławiu (1987, I m.), Myślenicach (turniej B, 1987, dz. II m.), Słupsku (1987, dz. I m.), Warszawie (open, 1988, dz. II za Aleksandrem Wojtkiewiczem), Göteborgu (1989, III m.), Legnicy (1989, dz. I m.) i Pradze (turniej Bohemians B, 1990, dz. III m.).

W 1989 r. w Katowicach zdobył srebrny medal w II mistrzostwach Polski w szachach szybkich, natomiast w 1990 r. w Gdyni został mistrzem kraju w szachach błyskawicznych.



Bibliografia
ChessBase MegaBase 2008

Linki zewnętrzne
