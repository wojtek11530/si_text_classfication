Du Fu, znany także jako Dù Shàolíng (杜少陵) lub Dù Gōngbù (杜工部) (ur. 712, zm. 770) – chiński poeta, tworzący w czasach dynastii Tang. 

Wraz z Li Bai uważany jest za najwybitniejszego chińskiego poetę.

Jego ojciec był średniej rangi urzędnikiem, matka zaś spokrewniona była z rodziną cesarską. W młodości prowadził tułacze życie, następnie zgodnie z tradycją rodzinną pracował jako urzędnik na cesarskim dworze, co zawdzięczał wyłącznie protekcji cesarza, gdyż mimo trzykrotnej próby nie zdał nigdy egzaminów urzędniczych. Po wybuchu rebelii An Lushana uciekł wraz z dworem cesarskim ze stolicy. Pisał memoriały niezbyt przychylnie przyjmowane przez władze, pojawiły się w tym czasie u niego także problemy zdrowotne. Ostatecznie w 759 roku odszedł ze służby i wrócił do życia tułacza. Najpierw zamieszkał w Chengdu, gdzie wybudował dom. Następnie przeniósł się do Guizhou, a w 758 roku ponownie wyruszył w podróż. Zmarł prawdopodobnie w Tanzhou (ob. Changsha). 

W Chengdu znajduje się rekonstrukcja słomianej chaty pod nazwą Du Fu Caotang w której mieszkał Du Fu.

Bibliografia
Linki zewnętrzne

