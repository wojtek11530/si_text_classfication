Kacza (dawne nazwy: Bächel, Baberwasser) – potok górski w Karkonoszach, w województwie dolnośląskim, w powiecie jeleniogórskim, w gminie Podgórzyn o długości 6,2&nbsp;km. Leży w zlewisku Morza Bałtyckiego i uchodzi do potoku Podgórna.

Kacza zaczyna swój bieg w Borowicach, w sąsiedztwie Drogi Sudeckiej na wysokości około 620&nbsp;m&nbsp;n.p.m., gdzie zlewają się wody pięciu potoków górskich: Granicznika, Borówki, Modrzyka, Jodłowki i Jeleniego Potoku. Dalej Kacza przebiega wzdłuż drogi lokalnej łączącej Podgórzyn z Borowicami. Płynie przez Karkonoski Padół Śródgórski i Pogórze Karkonoskie. Potok uchodzi do potoku Podgórna na wysokości około 440&nbsp;m&nbsp;n.p.m. we wsi Podgórzyn w sąsiedztwie rozwidlenia dróg lokalnych wiodących do wsi Borowice oraz Podgórzyn.

Zobacz też
Kacza



Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



