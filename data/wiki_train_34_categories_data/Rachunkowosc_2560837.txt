Koszty wytworzenia – wszystkie koszty poniesione w danym okresie sprawozdawczym związane z procesem wytworzenia – usług, produktów, produkcji w toku. W tej grupie kosztów należy wyodrębnić koszty bezpośrednio związane z przychodami osiągniętymi dzięki nim przez jednostkę. Taka część kosztów wpływa na wynik finansowy okresu, w którym występują związane z nimi przychody. Występują również koszty wytworzenia, które można jedynie w sposób pośredni przyporządkować przychodom osiąganym przez jednostkę. Wówczas mamy do czynienia z obowiązkiem ich uznania w wyniku finansowym danego okresu w części, w której dotyczą tego okresu.
Jednostka powinna ustalać koszty wytworzenia w poszczególnych etapach:

Ustalić globalny koszt wytworzenia jako wszystkie koszty związane z procesem wytwarzania;
Ustalić dwie odrębne grupy kosztu wytworzenia:
grupę kosztów którą można bezpośrednio przyporządkować przychodom,
grupę kosztów którą można jedynie pośrednio przyporządkować przychodom;
Rozliczenie drugiej części kosztów wytworzenia w części dotyczącej danego okresu.

Zobacz też
rachunkowość zarządcza

Bibliografia
