Grumman G-44 Widgeon – amerykański wodnosamolot typu amfibia z okresu II wojny światowej

Historia
Po zbudowaniu w wytwórni Grumman Aircraft Engineering Corporation udanego samolotu Grumman G-21 Goose postanowiono o przystąpiono do opracowania i budowy mniejszego wodnosamolotu przystosowanego do przewozu od 3 do 5 pasażerów. Prototyp samolotu oblatano w 1940 roku. 

Pomimo tego, że w założeniu był to samolot przeznaczony dla lotnictwa cywilnego, zainteresowało się nim lotnictwo wojskowe i pierwsza seria produkcyjna składająca się z 25 samolotów została przeznaczona dla Coast Guard jako samolotu patrolowe przeciwko okrętom podwodnym. Samolot ten otrzymał oznaczenie J4F-1''. Zbudowano także 15 podobnych samolotów dla amerykańskiego lotnictwa wojskowego, gdzie otrzymały oznaczenie OA-14''.

Następną opracowano kolejną wersję 5-miejscową amfibię łącznikową dla lotnictwa marynarki wojennej USA, a następnie wyprodukowano 135 samolotów tej wersji, którą oznaczono jako J4F-2''. Z tej serii 15 samolotów przekazano w ramach umowy Lend-Lease przekazano Wielkiej Brytanii, gdzie początkowo oznaczono je jako Gosling (pol. gąsiątko) a ostatecznie nazwano Widgeon (pol. Świstun). Część samolotów tego typu wyeksportowano również do Portugalii i Brazylii. 

Po zakończeniu II wojny światowej opracowano wersję cywilną tego samolotu, którą oznaczono jako G-44A i zbudowano 76 samolotów tego typu. Ponadto sprzedano do Francji jego licencje, gdzie w zbudowano 46 samolotów tej wersji pod oznaczeniem SCAN-30''. 

Łącznie w latach 1940 – 1949 zbudowano 345 samolotów wszystkich wersji. 

Wersje samolotu Grumman G-44 Widgeon
G-44''' – prototyp oraz wersja pasażerska dla lotnictwa cywilnego
J4F-1''' – samolot patrolowy przeznaczony dla lotnictwa straży ochrony wybrzeża USA
OA-14''' – samolot patrolowy przeznaczony dla lotnictwa wojskowego USA
J4F-2''' – 5-miejscowa amfibia łącznikowa przeznaczona dla lotnictwa marynarki wojennej USA
Widgeon (Gosling) – amfibia łącznikowa przeznaczona dla Wielkiej Brytanii
G-44A – wersja powojenna dla lotnictwa cywilnego
SCAN-30''' – wersja licencyjna budowana we Francji

Użycie
Samolot Grumman G-44'' początkowo trafiły do lotnictwa Straży Wybrzeża (Coast Guard), gdzie pełniły służbę patrolową wzdłuż wybrzeża Stanów Zjednoczonych przez cały okres II wojny światowej. 

Jednemu z Grummanów G-44 z 212 dywizjonu patrolowego Coast Guard przypisywano zatopienie 1 sierpnia 1942 niemieckiego U-Boota U-166, jednak z nowszych badań wynika, że przeprowadził on wówczas nieudany atak na U-171.

W amerykańskim lotnictwie wojskowym oraz w lotnictwie marynarki wojennej samoloty tego typu użytkowane były do celów łącznikowych przez cały okres II wojny światowej. Następnie część z nich została sprzedana lub przekazana do innych państw i sprzedana dla lotnictwa cywilnego. 

Samoloty, które otrzymała Wielka Brytania w latach 1943–1944, były użytkowane jako samoloty łącznikowe i transportowe w Indiach Wschodnich. 

W lotnictwie wojskowym samoloty tego typu były użytkowane do lat sześćdziesiątych XX wieku, a następnie wycofano je z eksploatacji lub sprzedano dla lotnictwa cywilnego. W lotnictwie cywilnym pojedyncze egzemplarze tych samolotów używane są do chwili obecnej jako samoloty dyspozycyjne lub awionetki. 

Opis konstrukcji
Wodnosamolot typu amfibia Grumman G-44''  zbudowany jest w układzie dwusilnikowego wolnonośnego górnopłata. Konstrukcja jest całkowicie metalowa, kadłub podzielony na 5 wodoszczelnych komór. Podwozie wciągane  locie. 

Napęd stanowił 2 silniki rzędowe, chłodzone powietrzem, umieszczone w gondolach umocowanych na płatach. Śmigła dwułopatowe o stałym skoku.










