

Chevrolet Beretta - przednionapędowe coupe produkowane w latach 1988-96 przez firmę Chevrolet należącą do koncernu General Motors. Produkcja odbywała się w Wilmington, Delaware oraz w Linden, New Jersey wraz bliźniaczymi modelami opartymi na GM L platform, Chevroletem Corsica oraz z produkowanym na rynek kanadyjski Pontiakiem Tempestem sedan. Projekt Beretty powstał w Chevrolet Exterior Studio 3, powstały tam również takie modele jak Camaro czy Corvette.

Beretta dostępna była w trzech wersjach: Base/CL, GT oraz lepiej wyposażonej GTU/Indy/GTZ/Z26. Wersja kabriolet była samochodem bezpieczeństwa w serii Indianapolis 500 w roku 1990. Chevrolet ogłosił chęć wdrożenie do produkcji kabrioletu w 1991, jednak wersja ta nigdy nie została zaprezentowana oficjalnie.

W latach 1988-89 produkowano wersję GTU. Wyróżniały ją alufelgi 16x7", sztywniejsze zawieszenie, spoilery, inne lusterka oraz ozdoby nadwozia. Wersja GTU dostępna była w kolorach czarnym, białym i czerwonym.

Wersja GTZ była natomiast odmianą sportową, o wysokich osiągach. Produkowana była w latach 1990-1993. Początkowo montowano w niej silniki Oldsmobile o pojemności 2,3&nbsp;l, które rozwijały moc 180&nbsp;KM (134&nbsp;kW) i moment obrotowy równy 217&nbsp;N·m. Standardem była również pięciobiegowa, manualna skrzynia biegów Getrag oraz wzmacniane zawieszenie. Samochód rozpędzał się do 100&nbsp;km/h w 7,6&nbsp;s oraz uzyskał jeden z najlepszych czasów slalomu spośród aut o przednim napędzie, pokonał nawet inny model Chevroleta, Camaro. Na początku 1991 wprowadzono silnik V6 o pojemności 3,1&nbsp;l, był dostępny jako opcja dla wersji GTZ. Występował jedynie z automatyczną trzystopniową skrzynią biegów co negatywnie wpłynęło na osiągi, samochód do 100&nbsp;km/h rozpędza się w granicach 9 sekund.

W roku 1991 Beretta doczekała się znacznych zmian we wnętrzu, zastosowano nowy wzór deski rozdzielczej oraz centralnego panelu, dodano poduszki powietrzne dla pasażera z przodu.

W 1994 wersje GT oraz GTZ zostały zastąpione przez model Beretta Z26, plasował się on w rodzinie Chevroleta pomiędzy Cavalierem Z24 a Camaro Z28. Silnik 3.1 V6 został przeprojektowany, dzięki temu uzyskano dodatkowe 20 koni mechanicznych, co dało w sumie 160&nbsp;KM. Nowy motor 3100 V6 dostępny był jedynie z nową, czterobiegową, automatyczną skrzynią biegów.

General Motors został pozwany do sądu przez Fabbrica d'Armi Pietro Beretta za użycie nazwy Beretta. Sprawa została załatwiona poza sądem w 1989; GM zapłaciło 500&nbsp;000&nbsp;$ oraz przekazało część dochodów ze sprzedaży modelu Beretta GTU na akcje charytatywne firmy Beretta.

Sprzedaż Beretty malała z roku na rok, rynek odwrócił się od dwudrzwiowych coupe, więc w 1996 Chevrolet zakończył produkcję modeli Beretta i Corsica. Corsica została jednak zastąpiona w 1997 modelem Chevrolet Malibu, Beretta nie doczekała się następcy.

Modele:
1987-1996 CL/Base
1987-1993 GT
1988-1989 GTU
1990 Indy
1990-1993 GTZ
1994-1996 Z26



Linki zewnętrzne
