Hyundai Santa Fe – samochód sportowo-użytkowy produkowany przez koncern Hyundai Motor Company od 2001 roku. Od 2012 roku produkowana jest trzecia generacja modelu.

Hyundai Santa Fe I

Hyundai Santa Fe produkowany był w latach 2001 - 2006, oraz w Chinach ponownie od 2013 roku.





Silniki
V6:'''
V6 2,7 l (2657 cm³), 4 zawory na cylinder, DOHC
Układ zasilania: wtrysk EFi
Średnica × skok tłoka: 86,70 mm × 75,00 mm 
Stopień sprężania: 10,0:1
Moc maksymalna: 170 KM (127 kW) przy 6000 obr/min
Maksymalny moment obrotowy: 250 Nm przy 4000 obr/min
Przyspieszenie 0-100 km/h: 10,7 s
Przyspieszenie 0-160 km/h: 41,4 s
Prędkość maksymalna: 170 km/h
Średnie zużycie paliwa: 11,4 l / 100 km



Hyundai Santa Fe II

Hyundai Santa Fe II produkowany był w latach 2006 - 2012.





Pojazd nie ma nic wspólnego z pierwszą generacją modelu. W odniesieniu do wymiarów, nowy model wzrósł we wszystkich kierunkach i oferuje  więcej miejsca we wnętrzu.



Hyundai Santa Fe III

Hyundai Santa Fe III produkowany jest od 2012 roku. Auto zostało poprzedzone konceptem z 2009 roku pod nazwą Nuvis Concept.




Pojazd został zbudowany na całkowicie nowej płycie podłogowej. Nadwozie pojazdu zostało zaprojektowane zgodnie z nową filozofią stylistyczną marki - Hyundai Fluidic Sculpture oraz zasadami nowego trendu designerskiego marki nazwanego Storm Edge.

Wersje wyposażeniowe
Style
Premium
Executive
Sport
GLS
Limited

Standardowo pojazd wyposażony jest w elektromechanicznie sterowany napęd na cztery koła, w którym w optymalnych warunkach siły napędowe w całości płyną na przednią oś, a po wykryciu poślizgu następuje dołączenie napędu na tył; dwustrefową klimatyzację automatyczną z jonizatorem, system audio ze złączami AUX i USB oraz Bluetooth, tempomat, czujniki i kamerę parkowania, podgrzewane przednie siedzenia i kierownicę, elektryczne sterowanie szyb, elektryczne sterowanie lusterek, kompas w lusterku wstecznym oraz gniazdo 12V i 220V.

W zależności od wersji wyposażenia pojazdu opcjonalnie wyposażyć można m.in. w wersji Premium w reflektory ksenonowe, skórzaną tapicerkę, podgrzewane fotele z tyłu, kluczyk zbliżeniowy oraz kolorowy wyświetlacz komputera pokładowego, a w wersji Executive w elektryczny hamulec postojowy, system utrzymywania pasa ruchu, inteligentny system parkowania, przednie reflektory ksenonowe z funkcją doświetlania zakrętów oraz tylne lampy w technologii LED.




Bibliografia
