August Richard Ruhnke (ur. 9 września 1890, zm. 14 listopada 1947) – zbrodniarz hitlerowski, komendant podobozu KL Dachau - Kaufbeuren i SS-Hauptscharführer.

Członek NSDAP, SA i SS. W czasie II wojny światowej był najpierw zastępcą komendanta, a następnie komendantem podobozu Dachau - Kaufbeuren. Ruhnke był odpowiedzialny za mordercze warunki panujące w tym podobozie. Z 800 więźniów tam przetrzymywanych zginęło około 500. Ruhnke zarządzał i przeprowadzał egzekucje, maltretował więźniów ciężką pracą oraz znęcał się nad nimi na każdym kroku na wszelkie możliwe sposoby. 

Po zakończeniu wojny za swoje zbrodnie został osądzony (wraz dwoma innymi członkami personelu Dachau: Antonem Eignem i Wilhelmem Karlem Beckerem) przez amerykański Trybunał Wojskowy. Proces toczył się w dniach 16 - 18 kwietnia 1947. August Ruhnke skazany został na śmierć przez powieszenie i stracony w połowie listopada 1947 w więzieniu Landsberg.

Bibliografia
