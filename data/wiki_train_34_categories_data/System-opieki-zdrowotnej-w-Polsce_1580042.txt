Instytut Farmaceutyczny w Warszawie (IF)''' - państwowa jednostka badawczo-rozwojowa podlegająca Ministerstwu Gospodarki. Zakres działalności Instytutu Farmaceutycznego obejmuje prace badawczo-wdrożeniowe w dziedzinie nauk farmaceutycznych oraz produkcję leków gotowych i wybranych substancji aktywnych w skali od dziesiątek gramów do setek kilogramów.
 
Historia
Instytut Farmaceutyczny powstał w 1952 w wyniku podziału Głównego Instytutu Chemii Przemysłowej i utworzenia jednostek badawczych dla poszczególnych branż. W 1972 minister przemysłu chemicznego zadecydował o połączeniu IF z Instytutem Antybiotyków - powstał wówczas Instytut Przemysłu Farmaceutycznego. W 1981 z Instytutu Przemysłu Farmaceutycznego wydzielono dawny Instytut Antybiotyków. 

Zakres działalności
Do zakresu działania Instytutu należy:
prowadzenie badań naukowych i prac rozwojowych dotyczących:
poszukiwania nowych oryginalnych substancji o spodziewanym działaniu leczniczym oraz rodzajów form farmaceutycznych;
syntezy związków organicznych o spodziewanym działaniu leczniczym;
technologii wytwarzania substancji i form farmaceutycznych, zarówno leków oryginalnych jaki i odtwórczych;
metod farmakologicznych i toksykologicznych;
metod analitycznych i opracowania związanych z nimi norm;
przystosowanie wyników prowadzonych badań naukowych i prac rozwojowych do zastosowania w praktyce, w szczególności poprzez:
prowadzenie prac projektowych i inżynierskich w celu opracowania nowych technologii;
prowadzenie prac powiększania skali, walidacji i optymalizacji nowych technologii;
upowszechnianie wyników prowadzonych badań naukowych i prac rozwojowych, w szczególności poprzez: 
informację naukowo-techniczną, w tym działalność biblioteczną w przedmiocie działania Instytutu;
prowadzenie działalności normalizacyjnej i patentowej;
prowadzenie działalności wydawniczej;
organizowanie i uczestnictwo w seminariach i konferencjach naukowych.

Zobacz też
spis jednostek badawczo-rozwojowych w Polsce

Bibliografia
Statut Instytutu Farmaceutycznego w Warszawie uchwalony w dniu 15 lutego 2008 r. przez Radę Naukową IF i zatwierdzony przez Ministra Gospodarki dnia 04 sierpnia 2008 r.
55 lat Instytutu Farmaceutycznego 1952-2007, ISBN 83-913085-3-7, Warszawa 2007 
Strona internetowa Instytutu Farmaceutycznego 

Linki zewnętrzne
