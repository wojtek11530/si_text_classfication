Wydział Zwalczania Przestępczości Służby Celnej (dawna nazwa Wydział Operacyjny) – realizuje najbardziej trudne i niezwykle niebezpieczne zadania leżące w kompetencjach służby. W jego skład wchodzą najbardziej wykwalifikowani funkcjonariusze SC, posiadający szczególne predyspozycje fizyczne i psychiczne.
[[File:Emblemat1.jpg|thumb|175x175px|Naszywka na mundur
Wydziału Zwalczania Przestępczości

Służby Celnej]]

Wydziały Zwalczania Przestępczości działają na obszarze całego kraju, w każdej z 16 Izb Celnych. Podczas prowadzonych pościgów mogą przekraczać granice państwa i prowadzić pościgi ze służbami właściwymi danego kraju. Do swoich zadań kontrolnych w terenie wykorzystują najnowocześniejszy sprzęt w postaci: urządzeń do wykrywania i analizy narkotyków, mobilnych laboratoriów, przenośnych urządzeń RTG, wideoendoskopów, detektorów przemytu, psów służbowych i innych.

Zadania
WZP SC realizuje zadania podobne do zespołów realizacyjnych służb – na etapie rozpoznania prowadzą czynności w ubraniu cywilnym, również w sposób niejawny; czynności realizacyjne wykonują najczęściej w pełnym umundurowaniu (m.in. w kominiarce utrudniającej zidentyfikowanie tożsamości funkcjonariusza) w kamizelkach kuloodpornych i uzbrojeniu (posiadają obecnie pistolety Taser X26) oraz broń palną w postaci pistoletów (pistolety Walther P99, Walther PPS, Glock 19) oraz strzelb gładkolufowych (Mossberg 590, Karatay). 

Bardzo często przeprowadzają akcje ze Strażą Graniczną, policjantami Centralnego Biura Śledczego i Agencją Bezpieczeństwa Wewnętrznego.

Do podstawowych zadań Wydziału Zwalczania Przestępczości należy:

rozpoznawanie, wykrywanie, zapobieganie i zwalczanie przestępstw i wykroczeń związanych z naruszeniem przepisów dotyczących wprowadzania na terytorium Rzeczypospolitej Polskiej oraz wyprowadzania z jej terytorium towarów objętych ograniczeniami lub zakazami obrotu ze względu na bezpieczeństwo i porządek publiczny lub bezpieczeństwo międzynarodowe, w szczególności takich jak odpady, substancje chemiczne i ich mieszaniny, materiały jądrowe i promieniotwórcze, środki odurzające i substancje psychotropowe, broń, amunicja, materiały wybuchowe oraz towary i technologie o znaczeniu strategicznym;

rozpoznawanie, wykrywanie, zapobieganie i zwalczanie przestępstw skarbowych i wykroczeń skarbowych oraz ściganie ich sprawców, w zakresie określonym w ustawie z dnia 10 września 1999 r. — Kodeks karny skarbowy (Dz. U. z 2007 r. Nr 111, poz. 765, z późn. zm. 3), zwanej dalej „Kodeksem karnym skarbowym”;

rozpoznawanie, wykrywanie, zapobieganie i zwalczanie przestępstw i wykroczeń przeciwko: zdrowiu (przeciwdziałanie narkomanii) dobrom kultury, prawom własności intelektualnej, przyrodzie, środowisku, ograniczeniom obrotu towarami i technologiami o znaczeniu strategicznym, technologiami i usługami o znaczeniu strategicznym dla bezpieczeństwa państwa, a także dla utrzymania międzynarodowego pokoju i bezpieczeństwa

Uprawnienia

Funkcjonariusze WZP SC mogą stosować środki przymusu bezpośredniego, wobec osób niepodporządkowujących się ich poleceniom wydanym na podstawie przepisów prawa w tym
siły fizycznej w postaci technik transportowych, obrony, ataku i obezwładnienia,
kajdanki zakładane na ręce, nogi lub zespolone,
siatka obezwładniająca
pałka służbowa; 
pies służbowy;  
pociski niepenetracyjne; 
chemiczne środki obezwładniające w postaci ręcznych miotaczy substancji obezwładniających,
przedmioty przeznaczone do obezwładniania osób za pomocą energii elektrycznej; 
kolczatka drogowa i inne środki służące do zatrzymywania oraz unieruchamiania pojazdów mechanicznych; 
pojazdy służbowe;  
Ponadto posiadają prawo do użycia broni palnej w sytuacjach wymienionych w ustawie o środkach przymusu bezpośredniego i broni palnej

Nadto wykonuje zadania takie jak:

kontrola pobytu i legalności zatrudnienia cudzoziemców,
kontrola transportu drogowego (uprawnienia Inspekcji Transportu Drogowego),
kontrola ruchu drogowego według odrębnych przepisów,
kontrola gier i zakładów.
legitymowanie i zatrzymywanie osób,
prowadzenie pościgów za sprawcami wykroczeń i przestępstw,
kontrola ruchu drogowego określona w Ustawie o ruchu drogowym,
kontrola transportu drogowego na zasadzie odrębnych przepisów,
kontrola pobytu cudzoziemców,
kontrola w zakresie urządzenia i prowadzenia gier hazardowych,
dokonywanie powtórnej rewizji celnej,
używanie środków przymusu bezpośredniego, oraz broni palnej,
nakładanie kar grzywny w drodze mandatu z kodeksu wykroczeń i kodeksu karnego skarbowego,
dokonywanie przeszukań za zleceniem prokuratora, bądź w trybie art. 308 kpk,
kontrola przesyłek, paczek kurierskich,
kontrola listów,
używanie psów służbowych do wykonywania kontroli oraz jako środek przymusu bezpośredniego,
czynności procesowe (takie same jak Policja i Straż Graniczna)
czynności rozpoznawcze,
czynności obserwacyjne,
utrwalanie za pomocą środków technicznych obrazu i dźwięku,
stosowanie innych środków technicznych w związku z czynnościami operacyjno-rozpoznawczymi w ramach współdziałania z innymi służbami.

WZP SC nie posiada natomiast pełnych uprawnień do czynności operacyjno-rozpoznawczych, jako jedyna ze służb umundurowanych.







