

Kopalnia Liczyrzepa (niem Rübezahl) – kopalnia rud żelaza i uranu w Kowarach, w pewnym okresie będąca częścią "Przedsiębiorstwa Kowarskie Kopalnie", później Zakładów Przemysłowych R-1 (ros. Предприятие Кузнецкие Рудники).

Położenie
Kopalnia Liczyrzepa była położona w Karkonoszach, na północno-wschodnich zboczach Kowarskiego Grzbietu, w dolinie Kuźniczego Potoku i Jeleniej Strugi, po obu stronach grzbietu biegnącego od Sulicy ku północy, w górnej części Kowar. Kopalnia Liczyrzepa składała się z szybu nr 2 oraz sztolni nr 7, 9, 9a i 20. Przy wyrobiskach podziemnych znajdują się niezbyt duże hałdy skał płonnych, a część z nich została rozebrana i splantowana.

Historia
Po raz pierwszy odkryto rudę uranu w Kowarach odkryto w 1911 r., a ponownie w latach powojennych.

Po II wojnie, w czasie prac rewizyjnych, wydobyto niewielkie ilości rud uranu. W 1948 udostępniono starą sztolnię, znaną jako sztolnia nr 7. Do roku 1954 odbudowano sztolnie nr 9, 9a, 20 oraz szyb nr 2.

Ogółem w latach 1948-1954 w kopalni Liczyrzepa wydobyto ok. 470 t rud uranu o średniej zawartości 0,3% uranu, czyli ok. 1,4 t czystego uranu.



Bibliografia
Tadeusz Dziekoński: Wydobywanie i metalurgia kruszców na Dolnym Śląsku od XIII do połowy XX wieku, Ossolineum, 1972
Robert Klementowski: W cieniu sudeckiego uranu. Kopalnictwo uranu w Polsce w latach 1948-1973'', Oddział Instytutu Pamięci Narodowej – Komisji Ścigania Zbrodni przeciwko Narodowi Polskiemu we Wrocławiu, Wrocław 2010, ISBN 978-83-61631-12-6
Szlak tradycji górniczych w Kowarach, mapa turystyczna w skali 1:10 000, Geocentrum Wrocław Witold Placek, Wrocław, bez roku wydania, ISBN 978-83-935105-0-4

Zobacz też
Kopalnia Wolność
Kopalnia Podgórze
Kopalnia Redensglück
Sztolnie Kowary
Zakłady Przemysłowe R-1






