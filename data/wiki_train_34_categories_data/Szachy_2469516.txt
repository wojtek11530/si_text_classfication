Stilon Gorzów Wielkopolski - polski klub szachowy z Gorzowa Wielkopolskiego. 6-krotny mistrz Polski i mistrz Polski w szachach błyskawicznych w 1993 roku.

Informacje ogólne
Pełna nazwa:''' Klub Szachowy „Stilon” Gorzów Wielkopolski 
Rok założenia:''' 1952 
Adres:''' ul. Chrobrego 28, 66-400 Gorzów Wielkopolski

Władze klubu
Prezes Zarządu:''' Piotr Wiśniowski
Sekretarz:''' Aleksander Czerwoński
Członkowie Zarządu:''' Andrzej Modzelan ''(ds. młodzieżowych)'', Wojciech Brodowski i Konrad Tołkacz

Historia klubu
Klub powstał w 1952 roku, jednak po 4 latach amatorskiej działalności nastąpiła kilkuletnia przerwa. Wiosną 1961 roku klub został reaktywowany przez Stefana Kocika. Rozgrywki ligowe drużyna szachistów „Stilonu” rozpoczęła od klasy A w 1962 roku. W 1970 roku Polski Związek Szachowy utworzył II ligę do której powołany został gorzowski „Stilon”. W pierwszym sezonie gorzowscy szachiści ukończyli rozgrywki na 5 miejscu, w kolejnym pomimo wzmocnienia składu Józefem Gromkiem, zajęli 7 lokatę i opuścili szeregi II ligi. W sezonie 1989 gorzowscy szachiści wzmocnieni Janem Przewoźnikiem ponownie awansowali do II ligi, a w roku 1990 po przyjściu do gorzowskiego klubu: Aleksandra Czerwońskiego i Jana Pisulińskiego po zajęciu 6 miejsca w drużynowych mistrzostwach Polski rozgrywanych w Bydgoszczy - wywalczyli awans do najwyższej klasy rozgrywkowej.

W latach 1991, 1993, 1994, 1995, 1997 i 1998 „Stilon” zdobył tytuły drużynowych mistrzów Polski. Sukcesy te wywalczyli, wraz z wyżej wymienionymi zawodnikami, nowi wybitni szachiści, zwłaszcza arcymistrzowie: Michał Krasenkow, Robert Kuczyński, Iweta Rajlich, Igor Chenkin, Tomasz Markowski, Paweł Jaracz, mistrzyni międzynarodowa Barbara Kaczorowska oraz Izabela Siekańska, Andrzej Modzelan i Czesława Grochot-Pilarska.

W 2003 roku po kilkunastu latach występów w najwyższej klasie rozgrywkowej „Stilon” spadł do II ligi. Obecnie po wywalczeniu awansu w 2009 roku gorzowscy szachiści ponownie występują w Ekstralidze. W sezonach 2011 i 2012 gorzowscy szachiści zdobywali brązowe medale drużynowych mistrzostw Polski.

Obecnie klub szachowy „Stilon” reprezentują m.in.: Mateusz Bronowicki, Kamil Dragun, Marcel Kanarek, Beata Kądziołka, Jurij Kryworuczko, Kacper Piorun, Maciej Rutkowski i Klaudia Wiśniowska.

Osiągnięcia klubu
Krajowe

Drużynowe mistrzostwa Polski w szachach
1. miejsce (6): 1991, 1993, 1994, 1995, 1997, 1998
2. miejsce (1): 2013
3. miejsce (3): 1999, 2011, 2012

Drużynowe mistrzostwa Polski w szachach błyskawicznych
1. miejsce (1): 1993
2. miejsce (1): 1992
3. miejsce (1): 1995

Indywidualne mistrzostwa Polski w szachach
1. miejsce (5): 1993, 1998, 1999, 2000
2. miejsce (3): 1993, 1997, 2000

Indywidualne mistrzostwa Polski w szachach błyskawicznych
3. miejsce (1): 1993

Międzynarodowe
Indywidualne mistrzostwa Europy w szachach
3. miejsce (1): 2000

Mistrzostwa Europy juniorów do lat 20 w szachach
1. miejsce (1): 2001

Zawodnicy


Bibliografia
Linki zewnętrzne
 








