Petrus de Drusina (Piotr z Drużna, Piotr Drusiński, ur. ok. 1560 - zm. 1611) - kompozytor gdański. 

Wiadomo, że był synem (lub przynajmniej krewnym) lutnisty, Benedykta z Drużna. Pracował jako organista w kościele św. Barbary w Gdańsku oraz w Elblągu. W ówczesnych dokumentach spotyka się forma zapisu jego imienia i nazwiska Piotr Drusinsky.

Większość jego zachowanych kompozycji dotrwała do naszych czasów w Tabulaturze Oliwskiej. Są to zwykle preludia organowe i organowe intawolacje motetów.


Linki zewnętrzne
'''"Adam z Wągrowca, Piotr Żelechowski, Petrus de Drusina -- organ works"''' - Rostislaw Wygranienko (organy), wyd. Acte Préalable 2008 - zawiera nagranie wszystkich znanych dzisiaj utworów Petrusa de Drusina.










