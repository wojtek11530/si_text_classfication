Serial Experiments Lain (シリアルエクスペリメンツレイン) - japoński serial anime.

Fabuła serialu to historia z gatunku klasycznego cyberpunku. Pobudza do rozważań nad przyszłością sieci komputerowych, a także na temat czym jest pamięć, społeczeństwo, historia, a nawet czym są nasze jestestwa. 

Serial składa się z 13 odcinków, zwanych warstwami (ang. layer). Swoją premierę miały one w TV Tokyo, w poniedziałki o 1:15 od lipca do września 1998. W wydaniu amerykańskim zostały one podzielone na 4 zestaw - zgodnie z umieszczeniem na płytach DVD. W Polsce serial był emitowany przez Canal+ i Hyper pod tytułem Wirtualna Lain.

Postaci
Lain Iwakura (岩倉玲音) - główna bohaterka.
Eiri Masami (英利政美) - główny twórca Protocol 7'', pracując w Tachibana Labs, bezprawnie dodał kod pozwalający mu na kontrolę nad całym protokołem i osadzenie swojej własnej świadomości w protokole. W konsekwencji został wyrzucony z firmy i wkrótce znaleziono go martwego na torach. 
Yasuo Iwakura (岩倉康男) - ojciec Lain, pasjonuje się komputerami i komunikacją elektroniczną, jest także pokazany gdy pracuje z Eiri Masami w Tachibana Labs. Delikatnie popycha Lain w stronę The Wired i kontroluje jej rozwój dopóki nie staje się pewna swojego stanu. Zostawia ją z zimnym pożegnaniem, mówiąc ''"Nie podobało mi się udawanie rodziny". Wydaje się gorliwie zachęcać ją do zajęcia się The Wired, ale ostrzega przed zbytnim zaangażowaniem.
Alice/Arisu Mizuki (瑞城ありす) - koleżanka z klasy Lain i jej jedyna prawdziwa przyjaciółka, Alice jest oddanym powiernikiem i ma prostą, szczerą osobowość. Jest sekretnie zakochana w jednym z nauczycieli. 
Mika Iwakura (岩倉美香) - starsza siostra Lain, 16-letnia uczennica która czepia się zachowania swojej siostry. W pewnym momencie jej świadomość jest zaatakowana przez niebezpieczne halucynacje. Gdy Lain zaczyna zagłębiać się w The Wired, Mika jest w to wciągnięta przez swą bliskość Lain i zostaje uwięziona pomiędzy światem fizycznym i The Wired. 
Taro (タロウ) - młody chłopiec w wieku Lain, który czasami pracuje dla The Knights i przynosi im "the one truth". Kocha gry video i przesiaduje całymi dniami w klubie Cyberia wraz ze swoimi przyjaciółmi, Myu-Myu i Masayuki.
The "Office Worker"''' - główny szef w Tachibana Labs który ma swoją własną agendę prowadzoną przez Men in Black. Czeka na przyjście prawdziwego Boga poprzez The Wired i stoi za zamachem The Knights. Zna wiele ukrytych informacji o Lain, ale woli zadawać pytania niż na nie odpowiadać.
The Men in Black - Karl Haushofer i Lin Sui-Xi pracują dla "Office Worker" śledząc i mordując wszystkich The Knights. Nie są poinformowani o prawdziwym planie, ale wiedzą o udziale Eiri Masami. Mówią, że nie potrzebują Boga z the Wired.

Odcinki


Linki zewnętrzne

