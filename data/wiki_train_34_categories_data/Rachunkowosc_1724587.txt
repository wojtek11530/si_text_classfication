Konto bilansowe służy do ewidencji zmian w stanie składników aktywów i pasywów ujętych w bilansie.

W związku z tym zadaniem tych kont jest:
przejęcie stanów początkowych z bilansu otwarcia (bilansu początkowego),
ujęcie zmian tych stanów spowodowanych zaistniałymi operacjami gospodar­czymi,
wykazanie stanów końcowych poszczególnych składników aktywów i pasywów celem prezentacji ich w bilansie zamknięcia (bilansie końcowym).

Aktywa i pasywa ujęte są w bilansie na zasadzie przeciwstawności, co pociąga za sobą konsekwencję przeciwstawnego funkcjonowania kont aktywów i pasywów.

Zasady funkcjonowania kont aktywów:
Po stronie debetowej zapisywany jest stan początkowy danego składnika pochodzący z bilansu otwarcia oraz wszystkie jego zwiększenia w ciągu roku obrotowego.
Po stronie kredytowej zapisywane są wszystkie zmniejszenia danego skład­nika bilansu zaistniałe w ciągu roku obrotowego.
Obrót debetowy kont aktywów jest większy lub równy obrotowi kredytowemu.
Saldo końcowe kont aktywów jest debetowe (zapisywane dla równowagi po stronie kredytowej) lub nie występuje.

Zasady funkcjonowania kont pasywów:
Po stronie kredytowej zapisujemy stan początkowy (Sp) oraz wszelkie zwięk­szenia składnika bilansu w ciągu roku obrotowego.
Obrót kredytowy kont pasywów jest większy lub równy obrotowi debetowemu.
Saldo końcowe kont pasywów jest kredytowe (zapisywane dla równowagi po stronie debet) lub nie występuje.
Strona debetowa rejestruje zmniejszenie w ciągu roku danego składnika bilansu.

Zobacz też:'''
bilans
aktywa
pasywa


