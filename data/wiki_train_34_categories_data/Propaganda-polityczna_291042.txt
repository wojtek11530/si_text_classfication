
Politruk (skrót od ros. политический руководитель, politíczeskij rukowodítiel – kierownik polityczny, także военный комиссар) – oficer polityczny w Armii Czerwonej do 1942, osoba kierująca pracą polityczno-wychowawczą w pododdziałach wojskowych (w pułkach i związkach taktycznych ich odpowiednikiem byli komisarze polityczni). Zarówno politrucy, jak i komisarze byli zabijani przez Niemców na podstawie Kommissarbefehl.

Politrucy byli „aniołami stróżami” każdego dowódcy wojskowego zwanego potocznie „komisarzem”. Oficer polityczny kontrolował rozkazy wydawane w wojsku, każdy rozkaz dowódcy wymagał jego kontrasygnaty. Każdy oddział miał radę wojenną, której przewodzili obaj oficerowie. W czasie wojny polsko-bolszewickiej wojskowi byli nadzorowani przez Komisariat Wojny z Lwem Trockim na czele, a kierownicy przez partię bolszewicką.

Najbardziej znani oficerowie polityczni
Gieorgij Antonow
Łazar Aronsztam
Jānis Bērziņš - zastępca Stalina w czasie wojny polsko-bolszewickiej
Leonid Breżniew
Siemion Chochriakow
Jakow Czapiczew
Icikas Demba
Ilja Dienisow
Jakow Drajczuk
Jan Gamarnik
Nikołaj Gusarow
Jaroslav Hašek
Wiktar Huminski
Stanisław Kochański
Witold Kolski
Nikołaj Korowin
Paul Kuusberg
Lew Mechlis
Romuald Muklewicz
Marcin Pakosz
Arvīds Pelše
Iwan Pietrow
Oleg Pieńkowski
Ivar Smilga - politruk Tuchaczewskiego w czasie wojny polsko-bolszewickiej
Piotr Smirnow
Józef Stalin - politruk Jegorowa w czasie wojny polsko-bolszewickiej
Augusts Voss
Aleksandr Waniuszyn
Wilhelm Zaisser - z pochodzenia Niemiec
Uładzimir Zamiatalin
Karol Świerczewski
Kliment Woroszyłow - politruk Budionnego w czasie wojny polsko-bolszewickiej
Gieorgij Żylenkow

W znaczeniu potocznym oznacza osobę dbającą (często z nadania rządzącej partii) o sprawy polityczne w instytucji.

Zobacz też
Komisarz
Wyższa Szkoła Oficerów Polityczno-Wychowawczych
Wojskowa Akademia Polityczna





