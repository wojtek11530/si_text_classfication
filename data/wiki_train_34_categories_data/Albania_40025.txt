Jezioro Szkoderskie (serb. Skadarsko jezero, alb. Liqueni i Shkodrës) – największe jezioro na Półwyspie Bałkańskim, położone na granicy Albanii i Czarnogóry.

2/3 jeziora leżą w Czarnogórze, a 1/3 w Albanii. Jezioro ma charakter krasowy, a znajduje się w dolinie położonej 7 km od brzegu morza.

Powierzchnia jeziora: ok. 360–550 km² (zmienna)
Długość: 48 km
Szerokość: do  25 km
Głębokość średnia: 7–10 m
Głębokość maksymalna: 44 m (kryptodepresja)

Dochodzi do dużych wahań poziomu wód.

Do jeziora uchodzi kilka większych rzek, z których największa jest Morača, a z jeziora wypływa rzeka Buna (Bojana), która poprzez bifurkację uchodzi do Adriatyku i rzeki Drin.

Największe miasto w okolicy jeziora to albańska Szkodra.

Na jeziorze znajdują się wyspy, na których mieszczą się zabytkowe monastery (monaster Starčeva Gorica, monaster Moračnik). Jezioro jest także miejscem gniazdowania licznych kolonii ptaków. Jest to jedno z niewielu w Europie miejsc występowania pelikanów.

Znaczną część czarnogórskiego fragmentu jeziora obejmuje Park Narodowy Jeziora Szkoderskiego (serb./czarnog. Nacionalni Park Skadarsko jezero) o powierzchni 40 tys. ha.

Inne gatunki ptaków:
kormoran mały
czapla
warzęcha
ibis kasztanowaty
kilka gatunków kaczek
podgorzałka
chwastówka zwyczajna
wierzbówka zwyczajna
tamaryszka
dzięcioł białoszyi
dzierlatka
jaskółka rudawa
bałkańska pliszka żółta
skowrończyk krótkopalcowy
dzierzba rudogłowa
dzierzba czarnoczelna
białorzytka rdzawa
cierlik
głuszek
trznadel czarnogłowy
zaganiacz blady
zaganiacz oliwny
pokrzewka wąsata
pokrzewka aksamitna






