
Bernardo Storace (ur. ok. 1637 - zm. ok. 1707) - kompozytor i organista włoski okresu baroku.

Skąpe wiadomości o jego życiu pochodzą ze wydanego w 1664 roku w Wenecji zbioru utworów muzycznych na instrumenty klawiszowe pt. Selva di varie compositioni d'intavolatura per cimbalo et organo. Wiadomo, że w tymże (1664) roku został kapelmistrzem (maestro di capella) przy senacie akademickim miasta Messyny. Miejsce urodzin i śmierci kompozytora pozostaje niepewne. 

Twórczość Bernarda Storace zdradza wpływy szkoły neapolitańskiej, ale też szkoły rzymskiej i reprezentuje nurt muzyczny pośredni pomiędzy Girolamo Frescobaldim i Giuseppe Pasquinim. Jego jedyny zachowany zbiór utworów (Selva di varie compositioni...'') zawiera m.in. wariacje na tematy popularnych w swej epoce tańców.






