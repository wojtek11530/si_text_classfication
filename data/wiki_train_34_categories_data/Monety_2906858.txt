Seria Skarby Stanisława Augusta obejmuje monety kolekcjonerskie wykonane z czystego srebra i złota. Została zainaugurowana 12 marca 2013 roku monetami z wizerunkiem Bolesława Chrobrego.

W skład serii mają wchodzić 24 emisje monet, w tym 23 będą zawierać repliki oryginalnych medali królewskich wybitych w latach 1791-1798 w mennicy warszawskiej, a zaprojektowanych przez Jana Filipa Holzhaeussera i Jana Jakuba Reichla. Ostatnia moneta z serii będzie przedstawiała portret Stanisława Augusta Poniatowskiego. Jej projekt nie jest jeszcze znany.

Wizerunek
Awers każdej monety z serii zawiera krótki życiorys władcy w języku łacińskim zaczerpnięty z pierwotnego projektu medali oraz nazwę państwa Rzeczpospolita Polska i nominał (50 lub 500 zł). Na dole znajduje się Godło oraz oznaczenie roku emisji. Na rewersie znajduje się wiernie odwzorowany portret władcy zaczerpnięty z obrazów Marcella Bacciarellego wraz z oryginalną legendą. Na rancie znajduje się imię władcy oraz nazwa serii.

Spis monet







