
Cellulit (skórka pomarańczowa) – właściwa medyczna nazwa to lipodystrofia – nieprawidłowe rozmieszczenie tkanki tłuszczowej, występujące razem z obrzękowo-włóknistymi zmianami tkanki podskórnej. Pojawia się po okresie dojrzewania. Efektem jest nierówna i pofałdowana powierzchnia skóry ud, bioder, kolan, pośladków, ramion i sutków. Na skórze tych partii ciała mogą być widoczne guzki i zgrubienia, czasami mogą one powodować ból. 

Zmiany występują przede wszystkim wśród kobiet i młodych dziewcząt i powodowane są prawdopodobnie przez nadmiar estrogenów w ich organizmie. Rzadko występuje u mężczyzn.

Leczenie
Dostępnych jest bardzo wiele różnych terapii i środków zwalczających cellulit, lecz empiryczne dowody skuteczności tych metod są niewielkie. W wywiadzie dla New York Times dr Molly Wanner, wykładowca dermatologii w Harvard Medical School wyjaśnia, że W tej chwili nie istnieje żadna wybitna kuracja cellulitu.






