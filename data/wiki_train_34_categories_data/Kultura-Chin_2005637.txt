Xinwen Lianbo (chin upr. 新闻联播, chin. trad. 新聞聯播, pinyin Xīnwén Liánbō) – program informacyjny nadawany codziennie o godz. 19 (czasu pekińskiego) przez chińską stację CCTV-1 i transmitowany symultanicznie przez większość naziemnych stacji telewizyjnych w kraju. Z oglądalnością szacowaną na 140 milionów osób (ok. 11,5% widowni) jest największym programem informacyjnym na świecie. 

Program miał swoją premierę w 1978 roku. Prowadzi go dwoje redaktorów: kobieta i mężczyzna. Jego formuła od lat pozostaje niezmienna: najpierw pokazywane są informacje dotyczące najważniejszych osób w państwie, następnie informacje krajowe i na koniec informacje zagraniczne.

Program jest krytykowany jako narzędzie oficjalnej rządowej propagandy. Krytykowany jest także poważny sposób reprezentacji programów, choć chwali się image dwójki młodych prowadzących, Li Zimenga i Kang Hui, którzy dołączyli do ekipy programu w 2006 roku. Jego oglądalność w ostatnich latach, zwłaszcza wśród młodych, drastycznie spada (w 1998 roku oglądało go 40% procent widzów).



Linki zewnętrzne
