Okręty desantowe typu Canberra (ang. Canberra class landing helicopter dock) – przyszłe australijskie okręty desantowe-doki oraz śmigłowcowce typu LHD (Dock Helicopter Landing), przeznaczone do zastąpienia dwóch wycofanych już desantowców typu Kanimbla (zmodyfikowane Newport) o wyporności 8500 t, oraz HMAS Tobruk (zmodyfikowany Round Table)  o wyporności 5800 t. Zaplanowano budowę dwóch okrętów na bazie hiszpańskiego Juan Carlos I (L61). Rozważany był też francuski projekt Mistral. Kontrakt na dwa okręty jest wart około 3,1 mld AUD. Kadłub pierwszego okrętu, HMAS Canberra (LHD 01) zwodowano w hiszpańskim Ferrol w 2011 roku, prace przy bliźniaczym HMAS Adelaide (LHD 02) rozpoczęto w 2010, a zwodowano go w 2012, oba kadłuby wykańczono w australijskiej stocznie w Williamstown. Kadłuby przetransportowano w 2012 roku do Australii, na pokładach statków MV Blue Marlin i MV Mighty Servant 3. Australia zakupiła też w Hiszpanii 12 barek desantowych typu LCM-1E, które będą bazować na pokładach desantowców.

Planowane okręty


Linki zewnętrzne
