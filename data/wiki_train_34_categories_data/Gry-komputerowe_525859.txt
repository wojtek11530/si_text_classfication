Hitman: Krwawa forsa (ang. Hitman: Blood Money) – gra komputerowa wydana na świecie 30 maja 2006 (PC).

Twórcą gry jest duński IO Interactive, który wyprodukował już m.in. trzy poprzednie gry z serii Hitman, Freedom Fighters oraz .

Założenia gry
Hitman: Blood Money jest powrotem do założeń z pierwszej części serii. Główny bohater znowu zabija dla pieniędzy, a nie z pobudek osobistych. Zarobione pieniądze będzie można wydać na zakup ekwipunku. Tym razem ta opcja została jednak wzbogacona o możliwość ulepszania broni i reszty wyposażenia.

Rozgrywka
Zwiększono realizm gry w stosunku do poprzednich części. Postacie potrafią już zauważyć ślady krwi po morderstwie oraz po śladach dotrzeć do ukrytego ciała. Blood Money jako pierwsza część z serii umożliwia walkę gołymi rękoma. Agent 47 sam decyduje jakich ciosów użyć i jak przystało na płatnego mordercę, nie stara się toczyć z przeciwnikiem równej walki. Zazwyczaj od razu uderza przeciwnika głową w nos. Gdy przeciwnik stoi nad przepaścią lub przy barierce, wówczas zostaje po prostu wypchnięty i ginie na skutek upadku z wysokości. Agent 47 potrafi również wyrwać broń z ręki przeciwnika co jest ryzykowne i może spowodować hałas, jeśli broń podczas wyrywania wystrzeli. Po raz pierwszy obracając kamerą możemy zobaczyć twarz Agenta 47.

Każde zlecenie jest nagradzane odpowiednim honorarium wypłacanym w nieoznakowanej walucie. Zdobyte w ten sposób środki można przeznaczyć na zacieranie śladów po misji (np. przekupywanie świadków lub oficera policji) oraz na lepszy asortyment. Poszczególne bronie można ulepszać np. zwiększając pojemność magazynka, dodając tłumik albo laserowy celownik. Pieniądze możemy również przeznaczyć na kamizelki kuloodporne, lepsze wytrychy do drzwi, miny i wiele więcej. Daje to silną motywację do przejścia gry zdobywając rangę "Silent Assasin".

Opis fabuły
Większość misji to retrospekcje wcześniejszych zdarzeń, lecz nie ma w grze retrospekcji misji, jak w przypadku . Agent 47 dostaje także zupełnie nowe misje – nieznana organizacja terrorystyczna zabija ludzi pracujących dla ICA. Hitman musi znaleźć ich i powstrzymać. W tym celu wyrusza do Ameryki. Przed każdą z misji pojawia się wstawka filmowa w domu Alexandra Lelanda Cayne'a, szefa tejże organizacji, zwanej Koncesją. Próbował przeprowadzić na Agenta 47 wiele zamachów, lecz w żadnym przypadku mu się nie udało. Wpadł na inny pomysł – złożenie fałszywych zeznań dla Ricka Hendersona, w których jednocześnie chce pokazać Amerykanom klonowanie (na przykładzie 47) ze złej strony, aby zostało ono zabronione, a wtedy jego agencja mogłaby produkować je w masowych ilościach (odbywają się wówczas wybory prezydenckie). Pod koniec gry Agencja z powodu braku agentów zostaje zamknięta, a ostatnie zlecenie dostaje od agenta Smitha. W epilogu grupa antyterrorystyczna otoczyła kryjówkę Hitmana (gdyż Cayne dał dowody na śmierć Hitmana). Diana Burnwood pozoruje śmierć Agenta 47, podając mu eksperymentalne "serum śmierci" (gracz mógł je wykorzystać w misji Flatline (Linia życia), by upozorować śmierć Smitha). Dzięki antidotum otrzymanym przez pocałunek Diany, w misji Requiem istnieje możliwość przywrócenia przytomności agentowi przez odpowiednio szybkie wciskanie klawiszy kierunkowych. Wtedy gracz przejmuje kontrolę nad postacią i z uprzednio podłożonymi przez Dianę dwoma Silverballerami otrzymuje zadanie zabicia wszystkich świadków (w tym Ricka i Cayne'a), a następnie ucieczki z cmentarza.

Linki zewnętrzne
(ang.)













