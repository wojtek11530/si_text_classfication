Polski potok (niem. Turmwasser) – potok w Sudetach Zachodnich, w Karkonoszach, prawy dopływ Wrzosówki.

Powstaje z połączenia kilku niewielkich potoków mających swe źródła na północnym stoku Śląskiego Grzbietu, pomiędzy Czeskimi Kamieniami a Śląskimi Kamieniami, na wysokości 1060-1220 m n.p.m.. Płynie na północ. W dolnym biegu skręca na północny zachód i wpada do Wrzosówki powyżej Uroczyska, na południe od Jagniątkowa.

Płynie po granicie i jego zwietrzelinie.

Obszar zlewni Polskiego Potoku porośnięty jest górnoreglowymi, niżej dolnoreglowymi lasami świerkowymi. Cały obszar leży w obrębie Karkonoskiego Parku Narodowego.

W górnym biegu przecina go  zielony szlak turystyczny z Hali Szrenickiej na Przełęcz Karkonoską, tzw. Ścieżka nad Reglami.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



