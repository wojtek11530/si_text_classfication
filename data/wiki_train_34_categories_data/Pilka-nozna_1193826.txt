Dušan Tittel (ur. 27 grudnia 1966 w Dolnym Kubiniu) – piłkarz słowacki, grający na pozycji obrońcy. 

Karierę zaczynał w mało znanym klubie z rodzinnej miejscowości - w MFK Kubiniu Dolnym. Później przez 9 lat występował w Slovanie Bratysława, gdzie miał wrócić jeszcze dwukrotnie. Lata 1991-1992 to jego krótki epizod we francuskim Nimes. Po nieudanej przygodzie we Francji powrócił do drużyny Slovana. Jego następnym zespołem był Spartak Trnava. Występował jeszcze na Cyprze w barwach Omonii Nikozja. Ukoronowaniem jego piłkarskiej kariery był krótki powrót do Slovana, gdzie w 2001 roku zakończył karierę piłkarską. Występował w dwóch reprezentacjach - czechosłowackiej i słowackiej. W tej drugiej drużynie zagrał 44 razy i strzelił 7 goli. Trzykrotnie (w latach 1995, 1996, 1997) wybierany był najlepszym słowackim piłkarzem i pozostaje rekordzistą z 3 wygranymi plebiscytami.












