
Aktinidia chińska (Actinidia chinensis Planch.) – gatunek pnącza z rodziny aktinidiowatych (Actinidiaceae). Popularnie zwana „kiwi”, albo „agrest chiński”. Pochodzi z Chin. Jest uprawiana w wielu krajach świata.  Największe plantacje zaś znajdują się na Nowej Zelandii. W Polsce uprawiana rzadko.

Charakterystyka
Łodyga: Pędy osiągają do 10 metrów długości i są rudo owłosione.
Liście: Dość duże, szerokojajowate lub okrągłe, o piłkowanych brzegach. Są krótko owłosione rudymi włoskami, miękkie.
Kwiaty: Roślina dwupienna. Owoce wiążą się wyłącznie na egzemplarzach żeńskich. Egzemplarze męskie wytwarzają bowiem kwiaty niepłodne, mające za zadanie jedynie dostarczyć pyłku koniecznego do zapylenia i zapłodnienia kwiatów żeńskich. Kwiaty wyrastają po kilka w kątach liści, są kremowe, pachnące, 6-krotne, mają 1 słupek i liczne pręciki.
Owoce: Dość duża (o ciężarze do 100g), wydłużona, walcowata  jagoda. Jest, aromatyczna, jajowata, o brązowej, czy brązowozielonkawej skórce pokrytej kutnerem. 
Zastosowanie
Owoce są jadalne i chętnie spożywane. Zawierają dużo witaminy C, do 100 mg%, kwasy organiczne, cukry, sole mineralne. Witamina C zawarta w owocach kiwi ulega jedynie minimalnemu rozkładowi podczas przerabiania ich na przetwory. Spożywanie świeżych, surowych owoców zaleca się w leczeniu szkorbutu, paradontozy, tzw. osłabienia wiosennego oraz grypy i przeziębienia. 
Roślina ozdobna. Jest też sadzona w parkach i przydomowych ogródkach.

Zmienność
Istnieje jedna odmiana botaniczna Actinidia chinensis Planch. var. chinensis oraz wiele odmian uprawnych (kultywarów) wyhodowanych przez ogrodników. W Nowej Zelandii wyhodowana został nowy kultywar o owocach o żółtym miąższu i mniej owłosionej skórce. Owoce są mniej cierpkie niż zielone kiwi i ich sprzedaż rośnie.






