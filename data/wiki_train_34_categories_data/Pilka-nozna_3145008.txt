Gia Dżiszkariani (gruz.: გია ჯიშკარიანი, ros.: Гия Джишкариани, ur. 30 listopada 1967 w Tbilisi) – były piłkarz gruziński występujący na pozycji pomocnika, 9-krotny reprezentant Gruzji.

Kariera klubowa

Gia Dżiszkariani rozpoczynał seniorską karierę w 1987 roku w Gurii Lanczchuti, z którą zajął ostatnie miejsce w Wysszajej lidze ZSRR. Po spadku klubu przeniósł się do Dinamo Tbilisi i spędził tam dwa sezony. Po rozpadzie Związku Radzieckiego Dżiszkariani w barwach Dinamo (wówczas pod tymczasową nazwą Iberii) występował przez trzy lata w nowo powstałej Umaglesi Lidze zdobywając trzy tytuły mistrzowskie i jeden raz Puchar Gruzji.

Przed rundą wiosenną sezonu 1991/1992 przeniósł się on do GKS Katowice. W I lidze rozegrał 7 spotkań, nie zdobył żadnej bramki.

W połowie 1992 roku Dżiszkariani powrócił do ojczyzny, gdzie został graczem Szewardeni-1906 Tbilisi. Następnie grał w FC Samtredia, który to klub był ostatnim w jego profesjonalnej karierze.

Gia Dżiszkariani pracuje obecnie jako trener młodzieży w Dinamo Tbilisi.

Kariera reprezentacyjna
Gia Dżiszkariani zadebiutował w reprezentacji Gruzji 2. lipca 1991 w wygranym 4:2 spotkaniu przeciwko Mołdawii. Ogółem w kadrze rozegrał 9 meczów, wszystkie w pełnym wymiarze czasowym, zdobył jedną bramkę. W 4 meczach pełnił on funkcję kapitana zespołu.



Sukcesy
3 x mistrzostwo Gruzji - Iberia Tbilisi (1990, 1991, 1992)
1 x Puchar Gruzji - Iberia Tbilisi (1992)

Linki zewnętrzne

w bazie eu-football 
w bazie footballdatabase.eu 
w bazie footballfacts.ru 








