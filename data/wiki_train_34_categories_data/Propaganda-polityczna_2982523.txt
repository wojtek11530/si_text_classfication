Przysięga (org. Клятва) – radziecki film propagandowy z 1946 roku w reż. Micheila Cziaureliego.

Opis fabuły
ZSRR zimą 1924 roku, umiera Lenin. Podczas jego pogrzebu na Placu Czerwonym jego następca Stalin uroczyście przysięga przed zgromadzonym ludem dochować wierności ideom rewolucji i leninizmu. Wprowadza szybką i szeroko zakrojoną industrializację kraju w filmie ukazaną na przykładzie Carycyna – przemianowanego na Stalingrad – i budowaną w nim fabrykę traktorów. Obywatele ZSRR szybko zaczynają żyć w dostatku. Ich życie przerywa jednak wybuch wojny, do której dochodzi pomimo pokojowych inicjatyw Stalina wobec Francji. Niemcy szybko dochodzą do Moskwy i Stalingradu, gdzie dzięki decyzjom Stalina zostają pokonani, a wojna wygrana. 

W główny wątek filmu wplecione są losy rodziny Pietrowów z Carycyna – senior rodu, bolszewik Stiepan ginie z rąk "kułaków", jego córka Olga ginie podczas pożaru podpalonej przez "wrogów klasowych" fabryki traktorów w Stalingradzie, syn Aleskander ginie w bitwie stalingradzkiej, młodszy Siergiej walczy na froncie. Centralna postać rodziny – Warwara, która zawsze wykazywała niezłomną, bolszewicka postawę, w ostatniej scenie filmu, podczas uroczystości Dnia Zwycięstwa przyjmuje podziękowania od Stalina.  

Obsada aktorska
Micheil Gelowani – Józef Stalin
Aleksiej Gribow – Klimient Woroszyłow 
Nikołaj Konowałow – Michaił Kalinin 
Roman Juriew – Andriej Żdanow 
Nikołaj Ryżow – Łazar Kaganowicz
Grigorij Muszegian – Gieorgij Żukow 
Gieorgij Bielnikiewcz – Siergiej Kirow 
Sofia Giacintowa – Warwara Pietrowa 
Nikołąj Bogolubow – Aleksander Pietrow 
Dmitrij Pawłow – Siergiej Pietrow 
Swietłana Bogolubowa – Olga Pietrowa 
Nikołaj Płotnikow – Iwan Jermiłow 
Tamara Makarowa – Ksenia 
Władimir Sołowiew – Semen Ruzajew 
Siergiej Blinnikow – Bakłan 
Gieorgij Sagaradze – Gieorgij 
Paweł Ismatow – Jusup 
Władimir Bałąszow – Anatolij Lipski 
Ilia Nabatow – francuski minister 
Nikołaj Czapłygin – Johson, brytyjski dziennikarz 
Maksym Sztrauch – Rogers, amerykański dziennikarz 
Wasilij Mierkuriew – Woronow 
i inni. 

O filmie
Film był kolejnym dziełem propagandowym Michaiła Cziaureliego – czołowego  apologety Józefa Stalina. Cziaureli otrzymał za niego Nagrodę Stalinowską I-ego stopnia (1947) i Złoty Medal MFF w Wenecji (1946). Jak zauważa krytyk filmowy Sebastian Chosiński była to jednak "bezprzykładna, posunięta wręcz do granic absurdu, polityczna indoktrynacja", w której sam Stalin przedstawiany jest "niemal jak święty".  

Ciekawostki
Według fabuły filmu II wojna światowa rozpoczęła się w 1939 roku od ataku Niemiec na Francję.  



Bibliografia
Linki zewnętrzne
(ros.)
(ros.)





