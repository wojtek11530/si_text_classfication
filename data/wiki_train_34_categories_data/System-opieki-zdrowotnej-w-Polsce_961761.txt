Szpital Specjalistyczny im. Jana Pawła II – szpital w Krakowie mieszczący się przy ul. Prądnickiej 80.

Historia szpitala
Zmiany nazwy
1917 – Miejskie Zakłady Sanitarne
1945 – Miejski Szpital Zakaźny
1948 – Wojewódzki Szpital Specjalistyczny im. dr Anki
1957 – Miejski Szpital Specjalistyczny im. dr Anki
1990 – Krakowski Szpital Specjalistyczny im. Jana Pawła II w Krakowie
2012 – Krakowski Szpital Specjalistyczny im. Jana Pawła II

Kalendarium
1913-1917 – Budowa Zakładów Sanitarnych na Prądniku Białym, na podstawie uchwały Krakowskiej rady Miejskiej z 22 lipca 1913. Zakłady obejmowały: sanatoria szkarlatynowe i gruźlicze, laboratorium bakteriologiczne, pełne zaplecze z kuchnią i pralnią.
1939-1945 – Praca zakładu w warunkach okupacyjnych. Szpital służył żołnierzom chorym na gruźlicę i szkarlatynę oraz rannym. Dyrektorzy: dr Edward Żuliński (1939-1940), Jan Fischer (1940-1944). Wówczas pracowało ok. 150 polskich pracowników. Po przejęciu szpitala przez Wehrmacht wraz z nim napłynął niemiecki personel medyczny, pielęgniarski i częściowo administracyjny.

1945 – Powstaje Miejski Szpital Miasta Krakowa, przekształcony później w Miejski Szpital Zakaźny. Podzielono placówkę na dwie części: oddział gruźliczy oraz zakaźny.
1948 – Szpital został przekształcony w Wojewódzki Szpital Specjalistyczny im. dr Anki (Helena Wolff, 1915-1944), powstały oddziały chorób płuc, placówka rozbudowała się i rozszerzyła zakres działalności.
1949
Powstał Oddział Torakochirurgii
Utworzono Aptekę Szpitalną.

1951-1953 – Utworzono zakaźne odziały dziecięce:
1951 – Regionalny Oddział Heinego-Medina, który po połączeniu z Oddziałem gruźliczego Zapalenia Opon Mózgowo-Rdzeniowych przemianowany został na Oddział Neuroinfekcji i Neurologii Dziecięcej
1953 – Oddział Chorób Zakaźnych Wieku Dziecięcego powstały z połączenia oddziałów Szkarlatynowego, Gruźlicy Dziecięcej i Błoniczego, później przekształcony w Oddział Chorób Infekcyjnych Dzieci i Hepatologii Dziecięcej.

1955 – Powstał Oddział Wirusowego Zapalenia Wątroby.
1975
Przekształcono Oddział Torakochirurgii w Centrum, w którym utworzono Pododdział Wad Serca
Powstała pracownia hemodynamiki i pracownia krążenia pozaustrojowego.

1979
Decyzją Ministerstwa Zdrowia w Szpitalu zlokalizowano Instytut Kardiologii AM im. M. Kopernika
Zorganizowano Oddział Intensywnej Terapii Pooperacyjnej.

1981
Utworzono Klinikę Chorób Serca i Naczyń i Klinikę Elektrokardiologii
Rozpoczęto rozwijanie diagnostyki chorób układu krążenia.

1988 – Uruchomiono Oddział Chirurgii Klatki Piersiowej.
1990 – Ojciec Święty Jan Paweł II - Patronem szpitala.
1991 – Utworzono Klinikę Choroby Wieńcowej.
1993-1998 – Powstał nowoczesny budynek Kliniki Kardiochirurgii z blokiem operacyjnym i intensywną terapią, zapleczem laboratoryjnym i diagnostycznym, sterylizacją i bankiem krwi oraz inne obiekty towarzyszące.
1996 – Utworzono Ośrodek Diagnostyki i Rehabilitacji Chorób Serca i Płuc.
1997 (9 czerwca) – wizyta Ojca Świętego Jana Pawła II, poświęcenie Kliniki Kardiochirurgii.

1999
Szpital uzyskał osobowość prawną i działa jako samodzielny publiczny zakład opieki zdrowotnej
Uruchomiono nowy Zakład Hemodynamiki i Angiokardiografii
Wybudowano nowoczesny Zakład Patomorfologii.

2000
Uruchomiono, po modernizacji, nowoczesny obiekt Ośrodka Diagnostyki i Rehabilitacji Chorób Serca i Płuc z Pododdziałem Szybkiej Diagnostyki i nowoczesnymi pracowniami m.in.: rezonansu magnetycznego, wielorzędowej spiralnej tomografii komputerowej – MSCT (pierwsza w Europie Centralnej), scyntygrafii i body pletyzmografii
W zmodernizowanym budynku dawnej Kardiochirurgii utworzono oddział chirurgii naczyń i transplantologii
Powstała Wojewódzka Poradnia Szczepień Ochronnych.

2001
Utworzono Małopolskie Centralne Laboratorium Diagnostyki Prątka Gruźlicy z siedzibą przy ul. Ułanów 29 oraz Pododdział Chemioterapii w II Oddziale Chorób Płuc
Wprowadzono system elektronicznej rejestracji i prowadzenia dokumentacji Infomedica oraz systemy umożliwiające dostęp do obrazów generowanych przez urządzenia diagnostyczne.

2002
Zmodernizowano i rozbudowano budynek mieszczący Oddział Kliniczny Chorób Serca i Naczyń oraz Oddział Kliniczny Elektrokardiologii z 2 salami zabiegowymi
Uruchomiono salę videotorakoskopii w Oddziale Chirurgii Klatki Piersiowej.

2003 – Utworzono w Szpitalu:
Samodzielną Pracownię Biologii Molekularnej i Badań Naukowych
Samodzielny Oddział Anestezjologii i Intensywnej Terapii
Dział Transfuzjologii Szpitalnej.

2004 – Szpital uzyskał certyfikat jakości zgodny z normą ISO 9001:2000.
2006 – Utworzono Ośrodek Rehabilitacji.

2007-2012 – Rozbudowa Szpitala realizowana ze środków Unii Europejskiej.
2008 – Utworzono dwa samodzielne oddziały anestezjologii i intensywnej terapii zabezpieczające dział kardiologiczny i pulmonologiczny.
2009 – Szpital otrzymał status szpitala akredytowanego.
2011 – Utworzono Ośrodek Nowoczesnej Diagnostyki Laboratoryjnej oraz Zespół Długoterminowej Opieki Domowej dla Osób Wentylowanych Mechanicznie.
2012
Utworzono Poradnię Leczenia Otyłości.
Przekształcono dotychczasowy Ośrodek Diagnostyki, Prewencji i Telemedycyny z pododdziałem w samodzielny Oddział Szybkiej Diagnostyki, wydzielając trzy samodzielne jednostki:  Oddział Szybkiej Diagnostyki, Zakład Radiologii i Diagnostyki Obrazowej oraz Zakład Medycyny Nuklearnej.
Wydzielono jako samodzielne oddziały: Wirusowego Zapalenia Wątroby i Hepatologii oraz Rehabilitacji.
Oddano do użytku budynek konferencyjno-administracyjny.
We współpracy z Uniwersytetem Jagiellońskim Collegium Medicum  uruchomiono  studia podyplomowe w zakresie badań klinicznych.

2013
Minister Zdrowia przyznał placówce Certyfikat Akredytacyjny nr 2013/3.
Oddano do użytku zmodernizowany obiekt – budynek „0” (tzw. Stara pralnia).

Szpitalne oddziały
Kliniczny Chirurgii Serca, Naczyń i Transplantologii 
Kliniczny Chorób Serca i Naczyń
Anestezjologii i Intensywnej Terapii
Kliniczny Choroby Wieńcowej
Kliniczny Endokrynologii
Centrum Interwencyjnego Leczenia Chorób Serca i Naczyń z Pododdziałem Kardiologii Interwencyjnej
Ośrodek Diagnostyki i Rehabilitacji Chorób Serca i Płuc z Pododdziałem Szybkiej Diagnostyki
Chirurgii Klatki Piersiowej
Kliniczny Elektrofizjologii
I Oddział Chorób Płuc
II Oddział Chorób Płuc z Pododdziałem Chemioterapii
Neuroinfekcji i Neurologii Dziecięcej
Chorób Infekcyjnych Dzieci i Hepatologii Dziecięcej
Wojewódzkie Centrum Diagnostyki i Terapii Wirusowych Zapaleń Wątroby i Hepatologii

Szpital posiada 13 oddziałów opieki dziennej i całodobowej, w tym 4 oddziały kliniczne oraz 40 specjalistycznych pracowni.

W 2013 przy szpitalu oddano do użytku sanitarne lądowisko.



Linki zewnętrzne
