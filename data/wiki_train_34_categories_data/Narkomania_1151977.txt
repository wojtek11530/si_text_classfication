Dizocylpina (łac. Dizolcipinum) – bardzo silny niewspółzawodniczący antagonista receptora NMDA używany sporadycznie jako lek przeciwdrgawkowy.

Użycie rekreacyjne
Dizocylpina posiada także działanie psychoaktywne. W dawkach zaledwie 50 – 100 μg (czyli porównywalnych ze standardowymi dawkami dwuetylowego amidu kwasu lizergowego) powoduje odczucia charakterystyczne dla innych dysocjantów, lecz z bardzo dużą ilością efektów ubocznych. Działanie dizocylpiny jest dużo dłuższe niż ketaminy czy PCP, bardziej przytłaczające, trudniejsze do zapamiętania i mniej atrakcyjne.












