Baiheliang (chin. 白鹤梁, pinyin Báihèliáng) – wykonana w kamieniu podobizna ryby, znajdująca się w środkowym biegu rzeki Jangcy, w dzielnicy Fuling na obszarze miasta wydzielonego Chongqing w Chinach. Pełniła rolę starożytnej stacji hydrologicznej, służącej do obserwacji zmiany poziomu rzeki. Przez większość czasu znajdowała się pod wodą, a widoczna stawała się jedynie raz na kilka lat, na skutek spadku poziomu wody podczas pory suchej.

Ryba została umieszczona w rzece w czasach dynastii Tang, ponad 1200 lat temu. Ma 1600 metrów długości i 15 metrów szerokości. Na jej powierzchni znajduje się kilkaset inskrypcji, naniesionych w ciągu wieków, z zapisem obserwacji hydrologicznych.

Na początku XXI wieku przyszłość Baiheliang została poważnie zagrożona na skutek budowy Zapory Trzech Przełomów. W związku z podniesieniem się poziomu rzeki po budowie zapory o ponad 30 metrów, ryba na stałe znalazła się pod wodą. Chcąc ratować tę popularną atrakcję turystyczną rząd chiński rozpoczął w 2002 roku budowę podwodnego muzeum. Otwarcie nastąpiło 18 maja 2009 roku, a koszt inwestycji wyniósł 189 milionów yuanów. Obecnie rybę można oglądać schodząc pod wodę 140-metrowym tunelem.



Linki zewnętrzne
(ang.)



