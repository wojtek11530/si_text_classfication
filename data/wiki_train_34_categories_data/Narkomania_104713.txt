

Inhibitory wychwytu zwrotnego serotoniny i noradrenaliny (ang. SNRI Serotonin norepinephrine reuptake inhibitors) – grupa leków przeciwdepresyjnych o działaniu zbliżonym do SSRI. Są to inhibitory zwrotnego wychwytu serotoniny i noradrenaliny, co oznacza iż podnoszą poziom tych neuroprzekaźników w ośrodkowym i obwodowym układzie nerwowym. Stosowane są głównie do leczenia zaburzeń depresyjnych, zaburzeń lękowych oraz zaburzeń psychosomatycznych.

Wskazania
Leki z tej grupy są wskazane w leczeniu:
epizodów depresyjnych
zespołu lęku uogólnionego 
fobii społecznej
zaburzenia lękowego z napadami lęku panicznego
zespołu stresu pourazowego
bólu neuropatycznego
fibromialgii
przewlekłego bólu mięśniowo-szkieletowego

Oprócz wyżej wymienionych SNRI mogą być stosowane u dorosłych pacjentów z ADHD jako alternatywna dla stymulantów, nie jest to jednak oficjalnie zatwierdzone wskazanie.

Mechanizm działania

SNRI działają poprzez hamowanie wychwytu serotoniny oraz noradrenaliny ze szczeliny synaptycznej. Konsekwencją jest znaczne zwiększenie stężenia serotoniny oraz noradrenaliny we wszystkich obszarach układu nerwowego gdzie występują transportery serotoninowe oraz transportery noradrenaliny. Z punktu widzenia terapii zaburzeń nastroju najistotniejsze jest oddziaływanie leków na mózgowie, ze szczególnym naciskiem na 
korę przedczołową
zwoje postawy mózgu
wzgórze
ciało migdałowate
hipokamp
podwzgórze.

SNRI wpływają także na transisję dopaminergiczną w korze przedczołowej. Wynika to z tego, że zahamowanie wychwytu zwrotnego noradrenaliny hamuje też wychwyt zwrotny dopaminy w tym obszarze przodomózgowia. Ma to znaczne konsekwencje kliniczne, znacznie poprawiając działanie antydepresyjne preparatów z tej grupy.

Zwiększenie stężenia serotoniny oraz noradrenaliny w obwodowym układzie nerwowym jest przyczyną, dla której leki z tej grupy mają istotne, wykorzystywane klinicznie działanie przeciwbólowe.

Konsekwencje terapeutyczne
blokada wychwytu zwrotnego noradrenaliny - leczenie ADHD
blokada wychwytu zwrotnego noradrenaliny i serotoniny - leczenie bólu neuropatycznego i fibromialgii
blokada wychwytu zwrotnego noradrenaliny, serotoniny oraz dopaminy - leczenie zaburzeń nastroju, zaburzeń lękowych oraz zaburzeń nerwicowych

Przeciwwskazania
Nadwrażliwość na stosowany preparat
Jaskra z wąskim kątem przesączania
Jednoczasowe podawanie inhibitorów MAO
Niestabilna choroba wieńcowa
Przyjmowanie dużej ilości alkoholu

Działania uboczne
Zależne od działania serotoninergicznego
Objawy uboczne zależne od działania serotoninergicznego są zbliżone do działań niepożądanych SSRI
Pobudzenie receptorów serotoninowych 5HT2A oraz 5HT2C w szlaku nerwowym prowadzącym z jądra szwu do ciała migdałowatego oraz układu limbicznego może wywołać
ostre pobudzenie
lęk
napady lęku panicznego
Pobudzenie receptorów 5HT2A w zwojach podstawy mózgu może spowodować zahamowanie transmisji dopamninergicznej w tym obszarze, czego efektem może być
akatyzja
spowolnienie psychoruchowe
łagodnie nasilone objawy parkinsonizmu
Pobudzenie receptorów 5HT2A w pniu mózgu może wywołać
mioklonie
zaburzenia snu z nocnymi wybudzeniami
Pobudzenie receptorów 5HT2A oraz 5HT2C w rdzeniu kręgowym może zaburzyć odruchy rdzeniowe orgazmu i ejakulacji; pobudzenie receptorw 5HT2A w układzie nagrody prowadzi z kolei do spadku libido prowadząc do
dysfunkcji seksualnych
Pobudzenie receptorów 5HT3 w podwzgórzu oraz w pniu mózgu może prowadzić do
wymiotów
nudności
Pobudzenie receptorów 5HT3 oraz 5HT4 w układzie pokarmowym może powodować
pzryspieszenie motoryki jelit ze skurczami i biegunką

Zależne od działania noradrynergicznego
Oddziaływanie na receptory noradrynergiczne β1 oraz β2 w móżdżku może wywołać
pobudzenie ruchowe
drżenie mięśniowe
Oddziaływanie na transmisję noradrynergiczną w ciele migdałowatym może wywołać
pobudzenie psychoruchowe
Oddziaływanie na transmisję noradrynergiczną w pniu mózgumoże wywołać
zmiany ciśnienia tętniczego krwi
Oddziaływanie na receptory noradrynergiczne β1 w sercu może wywołać
zmiany w tętnie
Oddziaływanie na receptory noradrynergiczne w obrębie autonomicznego układu nerwowego może wywołać tak zwany "zespół pseudoantycholinergiczny" kiedy to nadmierne pobudzenie receptorów noradrynergicznych α1 w układzie współczulnym wywołuje znaczne, względne obniżenie napięcia układu przywspółczulnego; efektem może być
suchość w ustach
zaparcie
retencja moczu
mimo tego, że SSRI nie oddziaływują bezpośrednio na receptory muskarynowe

Dynamika działań niepożądanych
U większości pacjentów działania niepożądane pojawiają się w pierwszej dobie leczenia. W trakcie leczenia z reguły stają coraz łagodniejsze by po około tygodniu terapii ustąpić całkowicie. Niekiedy utrzymują się ze znacznym nasileniem przez cały okres leczenia co jest wskazaniem do przerwania leczenia stosowanym preparatem.

Zatrucia
Zatrucia SNRI są wynikiem celowego działania pacjenta lub efektem interakcji lekowych. Zatrucie lekami z tej grupy jest bardzo niebezpieczne i potencjalnie śmiertelne.
W wyniku zatrucia SNRI mogą rozwinąć się następujące objawy:
zaburzenia świadomości od senności do śpiączki włącznnie
zespół serotoninowy
napady drgawkowe
zaburzenia ze strony układu krążenia: tachykardia, podwyższone lub obniżone ciśnienie tętnicze krwi
wymioty (szczególnie niebezpieczne w połączeniu z zaburzeniami świadomości z uwagi na ryzyko zachłyśnięcia)

Preparaty
Leki z grupy SNRI 
wenlafaksyna
deswenlafaksyna
sibutramina 
milnacipran 
duloksetyna
klowoksamina
bicifidyna


Bibliografia
Zobacz też
Selektywne inhibitory zwrotnego wychwytu serotoniny
inhibitory MAO
trójcykliczne leki przeciwdepresyjne





