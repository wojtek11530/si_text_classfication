Sidney Sheldon, właściwie Sidney Schechtel (ur. 11 lutego 1917 w Chicago, w stanie Illinois, zm. 30 stycznia 2007 w Rancho Mirage w Kalifornii) –  amerykański pisarz, autor powieści, scenariuszy filmowych i sztuk teatralnych.

Życiorys
Urodził się w rodzinie żydowskich Rosjan, jako syn Ashera Schechtela i Natalie Marcus. Swoją karierę w Hollywood rozpoczął w 1937 jako scenarzysta filmów klasy "B". Uczęszczał na Uniwersytet Northwestern w Evanston, w stanie Illinois. Po odsłużeniu służby wojskowej podczas II wojny światowej, powrócił do cywilnego życia i zaczynał pisać musicale dla broadwayowskich inscenizacji, podczas gdy kontynuował pisanie scenariuszy dla obu firm: MGM i Paramount Pictures.

Jest laureatem prestiżowych nagród Tony 1959 za musical Redhead oraz jako jedyny pisarz został uhonorowany Oscarem 1947 jako scenarzysta komedii "Kawalerski rycerz" (The Bachelor and the Bobby-Soxer) z Shirley Temple. Był nominowany do nagrody Emmy za scenariusz sitcomu NBC Marzę Jenny (I Dream of Jeannie) z Barbarą Eden w roli tytułowej.

Pisaniem powieści zajął się dopiero po ukończeniu 50. roku życia. Jego pierwsza powieść została odrzucona przez pięć różnych wydawnictw, ale w końcu opublikowana odniosła wielki sukces. Krytyka uznała "Nagą twarz" za najlepszą sensacyjną książkę roku, a pisarz otrzymał za nią nagrodę im. Edgara Allana Poe.

Sheldon jest mistrzem tempa, napięcia i różnorodności. Fabuła każdej z jego powieści jest zawsze oparta na autentycznych wydarzeniach. Wykorzystując motywy sensacyjne, przygodowe i romantyczne, przetwarza je w pasjonujące opowieści o wielkich namiętnościach i dramatach w sceneriach pobudzających wyobraźnię – wśród poszukiwaczy złota, multimilionerów, przestępców – i umacnia ludzkie marzenia o bogactwie, sprawiedliwości i szczęściu.

Rodzina
Trzykrotnie żonaty. Z pierwsza żoną, Jane Harding Kaufman, rozwiódł się w pod dwóch latach, w 1947. 11 maja 1985, po ponad 34. latach małżeństwa, zmarła jego druga żona Jorja Curtright, uznana dekoratorka wnętrz. Jedyna ich córka Mary, będąc nastolatką zadebiutowała jako poetka i pisała powieści. W 1989 r. wdowiec Sheldon ożenił się po raz trzeci z Alexandrą Kostoff.

Ciekawostka
Według Księgi rekordów Guinnessa jest najczęściej tłumaczonym autorem świata.


Bibliografia
Naga twarz (The Naked Face, 1970)
Po drugiej stronie ciemności (The Other Side of Midnight, 1973)
Nieznajomy w lustrze (A Stranger in the Mirror, 1976)
Krwawa linia (Bloodline, 1979)
Gniew aniołów (Rage of Angels, 1980)
Mistrzyni gry/Być najlepszą (Master of the Game, 1982)
Jeśli nadejdzie jutro (If Tomorrow Comes, 1985)
Wiatraki bogów (Windmills of the Gods, 1987)
Piaski czasu (The Sands of Time, 1988)
Pamiętna noc (Memories of Midnight, 1990)
Konspiracja sądnego dnia (The Doomsday Conspiracy, 1991)
Spadające gwiazdy (The Stars Shine Down, 1992)
Nic nie trwa wiecznie (Nothing Lasts Forever, 1994)
Ranek południe, noc (Morning, Noon and Night, 1995)
Niezawodny plan (The Best Laid Plans, 1997)
Opowiedz mi swoje sny (Tell Me Your Dreams, 1998)
Uśmiech losu (The Sky is Falling, 2001)
Czy boisz się ciemności? (Are You Afraid of the Dark?'' (2004)
Po drugiej stronie mnie (The Other Side Of Me, 2005)

Linki zewnętrzne
