 – drugi krążownik pancernopokładowy klasy Naniwa, zbudowany specjalnie dla Japońskiej Cesarskiej Marynarki Wojennej w stoczni Armstrong Whitworth w Wielkiej Brytanii. Razem ze swym okrętem siostrzanym służył w dwóch wojnach i okazał się bardzo udaną jednostką. Nazwa pochodzi od świętej góry w paśmie Kirishima (Park Narodowy Kirishima-Yaku).

Projekt
Krążowniki typu "Naniwa" William Henry White, główny architekt okrętowy Armstronga, oparł o przełomową konstrukcję "Esmeraldy", budowanej w stoczni Armstronga w latach 1881−1884. Japońskie jednostki miały silniejszy pancerz, wykorzystywały bunkry węglowe jako dodatkową osłonę, podwójne dno podzielone na wiele przedziałów wodoszczelnych i wyższą wolną burtą, co dawało lepszą dzielność morską.

Konstrukcja


Okręty te były do tego stopnia identyczne, że by umożliwić własnym jednostkom rozróżnienie krążowników, na "Takachiho" namalowano czerwony pas ("Naniwa" nosiła czarny); ponadto "Takachiho" miał kilka rejek do podnoszenia flag sygnałowych na maszcie, a "Naniwa" - tylko jedną. Około 1902 roku, podczas przezbrajania w wyłącznie działa 152 mm, na "Takachiho" podwyższono także komin, o ok. 1 m.

Służba
Krążownik nie uczestniczył w pierwszym starciu wojny chińsko-japońskiej (pod Pungdo). Wziął natomiast udział, w składzie Szybkiej Eskadry admirała Tsuboi, w bitwie u ujścia Yalu, gdzie został trafiony tylko raz, nie ponosząc praktycznie żadnych strat. Na okręcie zginął tylko jeden marynarz, a dwóch zostało rannych. Jest natomiast prawdopodobne, że trafienie wystrzelonego z ok. 370 m granatu z jego 260 mm działa, przesądziło o zatopieniu chińskiego krążownika Zhiyuan,  choć nie ma co do tego pewności. Następnie "Yoshino i "Takachiho" zasypały ogniem krążownik Jingyuan, który zatonął po kilkudziesięciu minutach.

Następnie uczestniczył w operacjach przeciw Lüshun (Portowi Artura) i Weihaiwei, gdzie m.in. ścigał chińskie torpedowce, które usiłowały przerwać japońską blokadę. Kilka miesięcy później, wraz z "Naniwą" wszedł w skład eskadry wysłanej przeciw Tajwanowi: krążowniki dokonały rekonesansu portu i sytuacji w Tajpej podczas proklamowania Republiki Tajwanu, a następnie (razem z Chiyodą i Matsushimą) uczestniczyły w ostrzale fortów podczas zdobycie Keelungu i zdobyciu Peskadorów.

Podczas wojny rosyjsko-japońskiej w latach 1904–1905, "Takachiho" eskortował  japońskie transportowce do portu Czemulpo, a następnie wziął udział w zatopieniu tam rosyjskich okrętów. W starciu pod Ulsan wraz z "Naniwą" dobił uszkodzony rosyjski krążownik pancerny Ruryk (rosyjski pocisk zranił tam 13 marynarzy). Przydzielony następnie do Czwartej Flotylli Połączonych Flot, uczestniczył bitwie pod Cuszimą, gdzie został trafiony ciężkim pociskiem poniżej linii wodnej.
 
W 1907 okręt został przebudowany na stawiacz min.

Po wybuchu I wojny światowej "Takachiho" przewoził wojska japońskie, które miały zaatakować niemiecką kolonię w Qingdao. W nocy z 17 na 18 października 1914 roku, został zaatakowany przez niemiecki torpedowiec S 90. Druga z celnych torped spowodowała eksplozję 120 min na pokładzie "Takachiho" i okręt wyleciał w powietrze; z załogi ocalało jedynie trzech ludzi.



Bibliografia
