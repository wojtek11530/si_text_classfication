Rokytnice nad Jizerou (niem. Rochlitz an der Iser) - miasto w Karkonoszach u stóp góry Lysá hora w kraju libereckim, Czechy, 5 km od Harrachova. Według danych z 31 grudnia 2003 powierzchnia miasta wynosiła 3696 ha, a liczba jego mieszkańców 3 281 osób.

Historia
Istnienie osadnictwa w tym rejonie datuje się na połowę XVI wieku (wydobycie miedzi, srebra i ołowiu, pozyskiwanie drewna, szklarstwo i tkactwo). W XIX wieku rozwój przemysłu włókienniczego. Od lat 50. XX wieku budowa hoteli i wyciągów narciarskich. Z istniejących kilku dużych zakładów włókienniczych do dziś czynny pozostaje jeden, położony blisko Hornich Domków.

Zabytki
Do zabytków miasta należą:
ratusz w stylu secesyjnym z 1903 z niedostępną do zwiedzania wieżą o wysokości 37 m,
kościół św. Michała (katolicki) z 1758 (na miejscu kościółka protestanckiego z 1598),
drewniane chałupy ludowe, tzw. roubenky,
pięć kapliczek przydrożnych.

Turystyka
Miejscowość turystyczna, w czasie zimy dostępne jest około 16,3 km tras zjazdowych dla narciarzy. Najdłuższy w Czechach (2197 metrów) wyciąg krzesełkowy na Lysą Horę (czteromiejscowy wyprzęgany, 114 wagonów + 1 wagon serwisowy; prod. Doppelmayr, 1996), 29 wyciągów narciarskich (orczykowe oraz talerzykowe produkcji TATRAPOMA a.s./Pomagalski S.A. i Montaz Mautino), 3 oświetlone trasy, przepustowość wyciągów ponad 14 tys osób na godzinę.  Rozwinięta baza noclegowa - 10 hoteli, liczne pensjonaty. W centrum miejscowości hala sportowa. Wokół miejscowości wyznakowano kilka ścieżek dydaktycznych.

Demografia


Źródło: ''

Linki zewnętrzne
Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-západ. turistická a lyžařská mapa 1:25&nbsp;000, Nakladelství ROSY, 1995, 80-85510-28-6 
Rokytnice nad Jizerou, folder miejscowości, wydawnictwo miejskie, 2011







