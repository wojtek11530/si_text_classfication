Tatjana Nikołajewa (ur. 4 maja 1924 w Bieżycy k. Briańska, zm. 22 listopada 1993 w San Francisco) – rosyjska pianistka. 

Studiowała w Konserwatorium Moskiewskim w klasie Aleksandra Goldenweisera (fortepian) i Jewgienija Gołubiewa (kompozycja). W 1950 otrzymała I miejsce na Międzynarodowym Konkursie Bachowskim w Lipsku, a Dymitr Szostakowicz, wówczas juror konkursu, zadedykował jej swoje 24 preludia i fugi op. 87. 

Od 1959 prowadziła klasę fortepianu w Konserwatorium Moskiewskim. Zmarła 9 dni po koncercie w San Francisco, gdzie podczas wykonywania Preludiów i fug Szostakowicza doznała wylewu krwi do mózgu.

Bibliografia
