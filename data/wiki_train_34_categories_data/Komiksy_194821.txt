W.I.T.C.H.''''' – seria komiksowa autorstwa Elisabetty Gnone o przygodach pięciu dziewczyn: Will, Irmy, Taranee, Cornelii i Hay Lin (pierwsze litery tych imion tworzą tytuł komiksu) mieszkających w amerykańskim, fikcyjnym miasteczku Heatherfield. W.I.T.C.H. posiadają magiczne moce, są czarodziejkami i Strażniczkami Sieci. Ich zadaniem jest zamykanie portali, przez które z Meridianu przedostają się na Ziemię potwory i niechciani mieszkańcy. 

Seria ukazywała się we włoskim oryginale w formie miesięcznika w latach 2001-2012 nakładem wydawnictwa The Walt Disney Company Italia. Łącznie opublikowano 139 numerów W.I.T.C.H.''. Polskie tłumaczenie wydawane jest przez Egmont Polska od 2002 roku w dwutygodniowym cyklu, przy czym każdy oryginalny zeszyt W.I.T.C.H.'' jest w polskiej wersji dzielony na dwa numery, stąd jej dwukrotnie wyższa numeracja.

Na podstawie komiksu powstał 52-odcinkowy serial animowany W.I.T.C.H. Czarodziejki.

Fabuła
Pięć zwykłych nastolatek zostaje wybranych na Strażniczki Kondrakaru. Zostają one obdarzone magicznymi mocami i mają za zadanie chronić pokój we wszechświecie. Will, przewodzącej grupie, zostaje powierzone Serce Kondrakaru – magiczny amulet skupiający ich moce, a reszcie przypisana jest władza nad danymi żywiołami: Hay Lin – powietrze, Irma – woda, Taranee – ogień, Cornelia – ziemia. Walcząc o pokój wszechświata dziewczyny muszą jednocześnie zmagać się ze swym ziemskim życiem: szkołą, rodziną, chłopakami, co prowadzi do wielu zabawnych sytuacji, ale czasami też do tragicznych nieporozumień. Walka z potworami i rozwiązywanie problemów Kondrakaru przeplata im się z pierwszymi miłościami, problemami z rodzicami i zmaganiami w szkole. Historia w komiksie ma trwać aż do ukazania bohaterek jako dorosłe kobiety.

Bohaterowie
Will
Jest dość nieśmiałą dziewczyną, która za bardzo nie chciałaby zwracać na siebie większej uwagi. Od kilku lat mieszka jedynie z mamą. Jej tata odszedł dawno temu zostawiając żonę i kilkuletnią córkę. Will często się przeprowadzała ze względu na pracę mamy i przeszłość (jej mama koniecznie chciała uciec przed byłym mężem). Wkrótce przeprowadza się właśnie do Heatherfield. Nasza czerwonowłosa bohaterka od samego początku nie była zachwycona tym pomysłem. Wcześniej, kiedy mieszkała jeszcze w Fadden Hills, okazało się, że jej koleżanki przyjaźnią się z nią z litości, z powodu rodziców. Nie mogła tego znieść i dlatego zgodziła się na kolejną przeprowadzkę – oby z dala od tamtych dziewczyn. Jesienią, dokładnie pod koniec października, Will zaczyna urządzać się w nowym mieszkaniu. Od początku nie jest przekonana do tego, że to dobre miejsce. Nic jej się nie podoba i najchętniej wyjechałaby gdzieś indziej. Zmuszona jest iść jednak do nowej szkoły i poznaje nowych ludzi. Zaprzyjaźnia się z czwórką zupełnie różnych od siebie dziewczyn i razem wybierają się na imprezę z okazji Halloween. Świetnie bawi się podczas wspólnych żartów, rozmów i tańców. Poznaje także chłopaka, który naprawdę jej się spodobał. Od tej uroczystości w życiu naszej bohaterki pojawia się odrobina nadziei na to, że może być dobrze i że to miasto jednak nie jest takie złe. Will, kiedy dowiedziała się, iż jest jedną ze Strażniczek Kondrakaru miała nieco mieszane uczucia, co do tego, czy da sobie ze wszystkim radę.

Irma
Jest energiczną i barwną postacią, której ciągle mało żartów i przygód. Cieszy się życiem. Bez przerwy na jej twarzy gości serdeczny uśmiech. Potrafi się śmiać nawet w najbardziej tragicznym momencie. Najczęściej drażni się z dystyngowaną Cornelią, uwielbia dogryzać jej pod każdym względem i przy byle okazji.  Lubi jeść. Irma nie za bardzo lubi się uczyć i wcale nie idzie jej to najlepiej. Często w szkole ma problemy z kartkówkami, a jej niewyparzony język denerwuje nauczycieli. Do szkoły jednak lubi chodzić, bo wie, że zawsze spotka tam swoje przyjaciółki, które pomogą w potrzebie. Czarodziejka wody uwielbia chłopców. .. Irma w głębi serca jest wielką romantyczką i spokojnie czeka na swojego księcia. Czarodziejka, kiedy dowiaduje się, że jest jedną z pięciu Strażniczek Kondrakaru nawet wtedy nie traci dobrego humoru i świetnie się bawi. Ale szybko przyzwyczaja się do tej myśli. Zmienia swój wygląd i wybiera się na dyskotekę. Przez przypadek zamienia tam Andrew Hornby'ego w żabę, gdy chłopak zamierzał ją pocałować, wszystko dobrze się skończyło.

Taranee
Taranee Cook – czarodziejka ognia potrafi czytać w myślach i kontaktować się z innymi czarodziejkami za pomocą umysłu. Taranee przeprowadziła się wraz z rodziną z Sesamo - miejscowości położonej w górach, do nadmorskiego Heatherfield, gdzie zaczyna naukę w Sheffield Institute. Tam też poznaje Irmę, Cornelię, Hay Lin i Will. Jednak najbardziej zaprzyjaźnia się z tą ostatnią. W Heatherfield odkrywa swoje zdolności – włada mocą ognia. Wkrótce dowiaduje się także o misji, którą ma do wypełnienia wraz ze swoimi nowymi przyjaciółkami – zostaje mianowana nową Strażniczką Wielkiej Sieci Kondrakaru. Jej charakter odpowiada żywiołowi, którym włada. Z pozoru milutka i spokojna, potrafi walczyć o swoje. Jej sympatia to były członek paczki Urii, Nigel. Jej pasją staje się taniec. Poznaje Sheil - córkę założyciela Akademii tańca Jensena, do której zaczęła uczęszczać Taranee. Przed przesłuchaniem poznaje Luke'a, w którym się zakochuje.

Cornelia
Cornelia Hale – jedna z głównych bohaterek komiksu i serialu animowanego W.I.T.C.H. która włada potężnymi mocami ziemi, telekinezy i potrafi leczyć rany. Jest zdecydowana i poważna. Uwielbia łyżwiarstwo. Interesuje się modą. Zakochała się w Calebie i była to jej jedyna miłość.

Cornelia mieszka w Heatherfield, na osiedlu luksusowych bloków. Wiedzie spokojne życie nastolatki, uczy się w Sheffield Institute, ma trzy przyjaciółki: Elyon, Irmę oraz Hay Lin. Wszystko jednak ulega zmianie, gdy poznaje Will Vandom i Taranee Cook – nowe uczennice. Cornelia powoli zaczyna odkrywać swoje nadprzyrodzone zdolności, podobnie zresztą jak większość jej przyjaciółek. Spotykają się w domu Hay Lin, by porozmawiać o tym, a także o dziwnym śnie o medalionie w kształcie wahadełka, który śnił im się wszystkim ostatniej nocy. Do rozmowy wtrąca się babcia Hay Lin – sędziwa Yan Lin, wręczając im wyśniony wisiorek – Serce Kondrakaru. Opowiada następnie o misji, która czeka piątkę czarodziejek – Will, Irmę, Taranee, Cornelię i Hay Lin, grupę W.I.T.C.H., która od tej pory ma za zadanie chronić Wielkiej Sieci. 

Jej wiodącym darem jest kontrolowanie żywiołu ziemi, dzięki temu potrafi np. prowokować ruch i wzrost roślin, tworzyć szczeliny w glebie oraz rozsadzać skały. Posiada również bardzo silną moc telekinezy czyli przesuwania przedmiotów. Cornelia jest inteligentna i spokojna, dobrze się uczy. Ma najwięcej rozsądku z całej grupy. Niestety ma też wady, jest bardzo zarozumiała i przemądrzała, a jej wyniosły charakter odpędza sporo chłopaków zauroczonych jej niebanalną urodą.

Hay Lin
Hay Lin to szalona marzycielka - bardzo sympatyczna, szeroko uśmiechnięta i kreatywna dziewczyna pochodzenia azjatyckiego. Mieszka z rodzicami i babcią nad chińską restauracją "Srebrny Smok" (w Heatherfield), w której bardzo często pomaga. W późniejszym czasie jest zmuszona przeprowadzić się do nowego domu, gdyż interesy rodziców zaczynają się rozrastać i chcą powiększyć restauracje. Interesuje się za to kosmosem, gwiazdami i obcymi z innych planet. Uwielbia science-fiction i ogląda lub czyta wszelką fantastykę. Obowiązkowo muszą w niej występować kosmici. Hay Lin jest kolekcjonerką i w jej pokoju można znaleźć bardzo dużo figurek, komiksów i filmów z ulubionymi bohaterami. Hay Lin jest artystką, kocha rysować i malować. W każdej jej pracy było widać pasję i zaangażowanie. Ostatnio jednak o wiele bardziej wciągnęła ją moda, a dokładniej kreowanie jej we własnym, oryginalnym stylu. Zaczynała od upiększania i szycia ubrań z babcią, później po jej śmierci sama próbowała robić wszystko, aż w końcu przerodziło się to w coś, co chciałaby robić w życiu – projektować ubrania. Od tej pory Hay Lin już nie kupuje żadnych ciuchów, a jedynie materiały. Jej talent możemy podziwiać również w przeróżnych przedstawieniach szkolnych, a także w Akademii Tańca Jensen (musical), gdzie uszyła sama wszystkie stroje. Hay Lin ma manie rysowania lub pisania po dłoniach. Kiedy musi coś zapisać wyjmuje długopis i uwiecznia wszystko na swojej dłoni. Na początku historii, jak wszystkie miały sen o Sercu Kondrakaru i opowiadały jak wygląda, nasza mała Czarodziejka odtworzyła ten opis na swojej ręce. Jej pomysłem było również nadanie nazwy dla grupy Czarodziejek – W.I.T.C.H. (od pierwszy liter ich imion). Hay Lin, jako jedyna z grupy bezgranicznie i bez żadnych pytań uwierzyła swojej babci w to, że ona była kiedyś jedną ze Strażniczek Kondrakaru i że aktualnie czeka Hay Lin i jej przyjaciółki to samo. Wiele razy po ziemskiej śmierci babci kontaktowała się z nią w myślach. A jako Czarodziejka panuje nad żywiołem Powietrza, dzięki któremu jako jedyna potrafi unosić się nad ziemią.

Pozostałe postacie
Elyon Portrait – Jest to dziewczyna odgrywająca ważną rolę zwłaszcza w historii 12 portali, ale pojawiająca się także w historii Endarno. Ma 14 lat urodziła się 31 października. Jest spod znaku skorpiona. Gdy mieszkała na Ziemi była najlepszą przyjaciółką Cornelii. Po pokonaniu Phobosa (jej brata) stała się królową Meridianu. W Misji IV została uwięziona w Mglistej Wieży, przez co straciła całą swoją moc. Na szczęście W.I.T.C.H. ją uwolniły i ostatecznie pokonały Phobosa, bo ten rzucił się w Wieczną Nicość.

Moce i zdolności
Dziewczęta mają własne życie. Są też Strażniczkami poszczególnych żywiołów,a także energii i Serca Kondrakaru. Potrafią poruszać się między wymiarami, być niewidzialne i porozumiewać się tak by ich nie słyszano. Jednak każda z nich posiada również odmienne umiejętności:
Will – jako powierniczka Serca Kondrakaru ma moc czystej energii – dlatego potrafi porozumieć się z każdym sprzętem elektronicznym.
Irma – włada wodą, potrafi zmieniać przedmiotom kolory, a także oraz dzięki swojej silnej woli narzuca ludziom swoją myśl. W jednym z pierwszych tomów komiksu pomyślała o tym że nauczyciel powinien ją przepytać, z tego czego się nauczyła i natychmiast tak się stało.
Taranee – posiada władzę nad ogniem i może porozumieć się telepatycznie z dziewczynami.
Cornelia - to tej czarodziejki słucha się ziemia i rośliny. Może ona też przestawiać przedmioty z miejsca na miejsce, czyli jej moc to telekineza. Strażniczka opiekuje się także Klepsydrą Czasu, którą dostała od Eldarna. Kiedy tylko dziewczęta "wyjeżdżają" do innego świata, czas na ziemi zatrzymuje się.
Hay-Lin panuje nad powietrzem oraz potrafi latać. Posługuje się też zdolnością odczytywania przeszłości. Gdy słyszy dźwięki wydawane przez przedmioty potrafi powiedzieć, jaką miały historię.
Nowe moce:'''
W toku swoich przygód dziewczęta nabywają nowe moce:
Irma – widzi przyszłość w wodzie;
Taranee – umie czytać w myślach pobliskich osób;
Hay-Lin – umie odgadnąć nastrój osoby z którą rozmawia i stwierdzić czy mówi ona prawdę;
Cornelia – nauczyła się leczyć rany;

Streszczenie
Misja I: Dwanaście Portali
W.I.T.C.H. mają za zadanie zamknąć Dwanaście Portali łączących Ziemię z Meridianem. To właśnie przez te przejścia próbuje przedostać się Phobos, okrutny władca Innego Świata. W jego planach jest odnalezienie i unicestwienie siostry, którą dawno temu porwano i wychowano jak zwykłą ziemiankę. W Meridianie władzę obejmują kobiety, bywało tak już od wielu pokoleń. Gdy król i królowa Meridianu umarli, władzę miała objąć ich córka. Na jakiś czas władzę sprawować miał jej starszy brat Phobos. Jednak okazał się on złym i okrutnym władcą. Sprawił, że Meridiańczycy znienawidzili go i pogrążył Inny Świat w ciemności. W.I.T.C.H. miały za zadanie nie pozwolić, aby zło z Meridianu przedostało się na Ziemię.
nr 1-2; Halloween
nr 3-4; Dwanaście Portali
nr 5-6; Inny wymiar
nr 7-8; Potęga ognia
nr 9-10; Ostatnia łza [Wieczna wiosna]
nr 11-12; Złudzenia i kłamstwa
nr 13-14; Pewnego dnia go spotkasz
nr 15-16; Czarne róże Meridianu
nr 17-18; Cztery smoki
nr 19-20; Most pomiędzy światami
nr 21-22; Świetlista korona
nr 23-24; Na zawsze bądź

Misja II: Nerissa powraca
Cornelia strasznie rozpacza po stracie ukochanego Caleba. Całymi dniami przesiaduje w swoim pokoju. Czarodziejki zaczęły stopniowo oddalać się od siebie i przez to ich moce strasznie osłabły. Will, Irma, Taranee i Hay Lin próbują jakoś pocieszyć Cornelię, jednak ta nie chce ich widzieć. W Kondrakarze Luba jest bardzo niezadowolona z tego jak postępują Strażniczki. Doprowadza do tego, że wszystkie krople mocy łączą się w jedność. W.I.T.C.H. tracą swoją moc, a wynikiem tego działania jest powstanie Migotaurusa. Chwilę później budzi się Nerissa – była Powierniczka Serca Kondrakaru. Zaczyna nawiedzać Czarodziejki w ich snach, a one powoli odkrywają przeszłość swoich poprzedniczek.
nr 25-26; Wiem, kim jesteś
nr 27-28; Koniec marzeń
nr 29-30; Odważny wybór
nr 31-32; Pieczęć Nerissy
nr 33-34; Nie zamykaj oczu
nr 35-36; Wspomnienie z wakacji
nr 37-38; Inna prawda
nr 39-40; Powiew nienawiści
nr 41-42; W smudze cienia
nr 43-44; Pęknięte serce
nr 45-46; Żegnaj
nr 47-48; Zaufaj mi
nr 49-50; Wodne cienie
nr 51-52; Trudna prawda

Misja III: Królestwo Arkhanta
Ari był kiedyś pracowitym i szczęśliwym mieszkańcem Arkhanty. Miał kochającą żonę, która oczekiwała dziecka. Niestety kobieta umarła przy porodzie. Ari bardzo rozpaczał, ale całą swoją miłość i opiekę przelał na nowo narodzonego synka Maqi'ego. Chłopczyk z wiekiem stawał się coraz bardziej skryty i nieśmiały, a jego ojciec coraz bardziej smutny. Pragnął aby Maqi był taki wesoły i szczęśliwy jak inne dzieci. Próbował wszystkiego – szukał pomocy u mędrców i lekarzy, jednak nikt nie potrafił pomóc chłopczykowi. Pewnego dnia Ari postanowił schwytać jedną z banshee – złośliwego ducha zamieszkującego tamtejsze bagna. Ale i ona nie potrafiła pomóc dziecku. Ari w złości zaczyna atakować Kondrakar, a W.I.T.C.H. muszą go powstrzymać. Taranee rezygnuje z bycia Strażniczką Ognia i odchodzi z grupy. Na jej miejscu pojawia się nowa bohaterka – Orube. Jest nad wiek dojrzałą kobietą i niechętnie przystosowuje się do nowego zadania, towarzystwa i miejsca zamieszkania, bowiem Wyrocznia nakazuje jej zamieszkać w Hetherfield.
nr 53-54; Rezygnacja
nr 55-56; Tak dalekie, tak bliskie
nr 57-58; Mniejsze zło
nr 59-60; Wietrzna droga
nr 61-62; Głos milczenia
nr 63-64; Gra pozorów
nr 65-66; Największy dar
nr 67-68; Krople wolności
nr 69-70; Cudza tożsamość
nr 71-72; Zbuntowane dusze

Misja IV: Nowa Wyrocznia
Bractwo Kondrakaru jest strasznie oburzone decyzjami Wyroczni. Ludzie mają mu za złe, że pozwolił na to, aby Strażniczki zadecydowały o losie Kropli Astralnych. A także tym, że Orube zamieszkała na Ziemi. Wymazanie pamięci pewnym ludziom również było rzeczą, na którą Wyrocznia nie powinien sobie pozwolić. Wszystko to doprowadziło do Procesu, w którym udział wzięły także W.I.T.C.H. Wkrótce potem Wyrocznia został zdegradowany i odesłany do Basiliade – kraju z którego pochodził. W Kondrakarze rozpoczęła się ceremonia wybrania nowej Wyroczni między Yan Lin i Strażnikiem Mglistej Wieży, Endarno. Większe poparcie zdobył ten drugi. Skrywa on jednak pewną mroczną tajemnicę. Tak naprawdę w ciało Endarno wdarł się okrutny Phobos.
nr 73-74; Proces
nr 75-76; Pragnienie serca
nr 77-78; Trzepot skrzydeł
nr 79-80; Ostatni sekret
nr 81-82; Cała prawda
nr 83-84; Żadnej nadziei
nr 85-86; Magia światła
nr 87-88; Zawsze razem
nr 89-90; Podwójne oszustwo
nr 91-92; Potęga odwagi
nr 93-94; Ziarnka czasu
nr 95-96; Nowe horyzonty

Misja V: Magiczna Księga
W Kondrakarze zachodzą wielkie zmiany. Wyrocznia daje Orube małe zwierzątko imieniem We, które daje nieźle popalić naszym bohaterkom. W.I.T.C.H. dostają także zadanie pilnowania Cedrica, który pozbawiony wszelkich mocy zamieszkał w Heatherfield i prowadzi tam antykwariat. W.I.T.C.H. od jakiegoś czasu mają problemy ze swoimi mocami, a także odnajdują w sobie nowe zdolności. Strażniczki okropnie zajęte swoimi ziemskimi sprawami nie zauważają, że Cedric odnalazł bardzo dziwną księgę. Matt dowiaduje się o W.I.T.C.H,a wkrótce potem zostaje porwany. Dziewczyny wyruszają mu na ratunek. Okazuje się, że został zamknięty w Magicznej Księdze. W.I.T.C.H., aby się do niej dostać muszą odnaleźć magiczne kamienie.
nr 97-98; Pomiędzy jawą a snem
nr 99-100; Jednak magiczne
nr 101-102; Poza kontrolą
nr 103-104; Oko księgi
nr 105-106; Inna muzyka
nr 107-108; Jeszcze jeden uścisk
nr 109-110; Dzień później
nr 111-112; Zagadka
nr 113-114; Wyspa wspomnień
nr 115-116; Złudzenia
nr 117-118; W paszczy świata
nr 119-120; Powietrze i Ziemia
nr 121-122; Świat w księdze
nr 123-124; Między wierszami
nr 125-126; Rozstania i powroty

Misja VI: Ragorlang
W antykwariacie Ye Olde Book Shop otwiera się tajemniczy portal. Już wkrótce okazje się być prezentem od Bractwa Kondrakaru. W.I.T.C.H. dzięki niemu będą mogły podróżować szybko dokąd tylko będą chciały. Hay Lin odwiedza Erica w Open Hill, a tam poznaje dwójkę naukowców – Karla i Teclę Ibsen. Z czasem wychodzi na jaw, że pod ich władaniem znajduje się magiczny stwór – Ragorlang, który pochłania energię życiową ludzi. Strażniczki poznają także tajemniczą dziewczynę, której daleki kraj zaatakowała cała masa tych fioletowych stworów. Natomiast ona sama straciła wówczas brata. Tecla przekonuje Erin Peyton, aby myślała, że ten atak to sprawka W.I.T.C.H. Okazuje się, że to nieprawda. Dziewczyny próbują rozwiązać zagadkę.
nr 127-128; Krzyk
nr 129-130; Tylko kwiaty
nr 131-132; Wspomnienia
nr 133-134; Z twojej strony
nr 135-136; Mroczna strona
nr 137-138; Poza granicami
nr 139-140; Cisza przed burzą
nr 141-142; Tropem strachu
nr 143-144; Zielony promień
nr 145-146; Mocne uderzenie
nr 147-148; Koniec serca
nr 149; Podarki od serca

Misja VII: Nowe Moce
Dawna boginka żywiołu ziemi planuje zemstę na Kondrakarze - kiedyś piękna, urocza, kochana przez wszystkich. Była jednak za bardzo zapatrzona w siebie, w swoją urodę i moc. Jej arogancja zawładnęła duszą i przerodziła się w chęć posiadania większej siły, z czasem czyniąc z niej potwora. Pozostałe boginie żywiołów zdołały zapieczętować swoją dawną przyjaciółkę i wysyłają ją w pustą przestrzeń. Niestety jakimś cudem ziarno jej gniewu i chęci zemsty zaczęło kiełkować ponownie. Gdzieś po cichu czeka, aż będzie mogła zaatakować. Strażniczki za to otrzymują od Wyroczni nowe moce, którą teraz będą musiały stopniowo w sobie budzić. Ich nowym nauczycielem zostaje Matt, który nie wiadomo z jakiego powodu zaczął służyć Kondrakarowi.
nr 150-151; Złodziej mocy
nr 152-153; Ziemia
nr 154-155; Pod gwiazdami
nr 156-157; Ogień
nr 158-159; Woda
nr 160-161; Uczucia
nr 162-163; Powietrze
nr 164-165; Energia
nr 166-167; Powrót do Kondrakaru
nr 168-169; Jedyny ruch
nr 170-171; Pułapka
nr 172-173; W sercu
nr 174-175; Zwykłe życie niezwykłych dziewczyn

Misja VIII: Teach 2B W.I.T.C.H.
Nazwa kolejnej misji to dosłownie "Teach 2B W.I.T.C.H" oznacza w języku angielskim po prostu naukę jak stać się czarodziejką. W.I.T.C.H. w pierwszej kolejności otrzymają nową broń. Następnie pojawi się Kandor (posłaniec i opiekun z Kondrakaru) z magicznym autobusem, w którym nasze Czarodziejki będą doskonaliły swoje umiejętności i posługiwanie się nową bronią. W.I.T.C.H. także dostaną od Kondrakaru nowe zadanie: mają odnaleźć wszystkie osoby (dzieci i dorosłych), które mają magiczne zdolności. Okazuje się, że nie tylko Strażniczki mają magiczne moce. Jest wiele innych osób, które potrafią czarować, ale nie bardzo wiedzą jak i do czego użyć swoich mocy. W.I.T.C.H. mają za zadanie im pomóc. Czarodziejki zakładają małą szkółkę magiczną, która swoją siedzibę ma w zaczarowanym busie. Pojawia się nowy wróg - wielki naukowiec, biznesmen z mroczną tajemnicą. Profesor Takeda stara się odnaleźć lekarstwo dla swojej starszej córki Mariko, która podczas podróży między światami zagubiła duszę. Ciało jej natomiast zostało w Heatherfield. Takeda zaślepiony poszukiwaniami zaniedbuje młodszą córkę i żonę. Wysyła do W.I.T.C.H. szpiega, który ma wkraść się w ich łaski i wykraść im moce.
nr 176; Zimna magia
nr 177; Która z was?
nr 178; Klucz do lata
nr 179; Bicie serca
nr 180; To nie wszystko
nr 181; Koniec samotności
nr 182; Przybysz z daleka
nr 183; Chwila prawdy
nr 184; Morze łez
nr 185; W sercu
nr 186; Magiczny świat
nr 187; Pozory mylą

Misja IX: 100% W.I.T.C.H.
Zbiór całkiem różnych i niezależnych od siebie historii dotyczących perypetii doświadczanych przez bohaterki komiksu. Są to opowiadania najczęściej z życia codziennego W.I.T.C.H. (szkoła, uczucia, przyjaciele, problemy w domu itp.). Pojawiają się również magiczne wątki i nowi wrogowie. Każdy komiks jest o czymś zupełnie innym, większość numerów nie łączy się ze sobą. Nie ma jednego głównego wroga. Akcja przestaje brnąć do przodu i twardo stoi w miejscu. W.I.T.C.H. już nie rozwijają swoich magicznych umiejętności. Zamysł powstania tych pojedynczych historii skupia się głównie na normalnym życiu i problemach współczesnej nastolatki. W wersji oryginalnej włoskiej komiksy te są publikowane w zupełnie innej kolejności niż w Polsce.
nr 188 - List pełen marzeń
nr 189 - Magiczny test
nr 190 - Zodiak
nr 191 - To przeznaczenie
nr 192 - Na ratunek
nr 193 - Przemiana
nr 194 - Magiczne mamy
nr 195 - Serce ojca
nr 196 - Pierwsze dni
nr 197 - Długi pocałunek 
nr 198 - Pierwszy dzień
nr 199 - Inny świat
nr 200 - Niezwykła podróż
nr 201 - Najwspanialsza impreza
nr 202 - Dziesięć lat później 
nr 203 - Moja muzyka to ty
nr 204 - Lady Giga
nr 205 - Goście z daleka
nr 206 - Matematycznie możliwe
nr 207 - Gra zespołowa
nr 208 - Lady Crash
nr 209 - Zwierzaki górą!
nr 210 - Wschodząca gwiazda
nr 211 - Powrót do szkoły
nr 212 - Nowa przyjaciółka
nr 213 - Jedno słowo
nr 214 - Co z oczu, to z serca
nr 215 - Wszystko w jeden dzień
nr 216 - Zawsze razem
nr 217- Odrobina magii
nr 218 -  Opowiedz mi
nr 219 - Całkiem inny świat
nr 220 - Na zawsze w naszych sercach W.I.T.C.H.

Wydania Specjalne
Popularność czasopisma "W.I.T.C.H." w Polsce zaowocowało ogromną ilością specjalnych wydań magazynu w formie komiksów prezentujących odrębne historie głównych bohaterek, poradników, książek, kalendarzy itp.

2002:
Pierwsze przygody – czyli jak wyglądało normalne, nastoletnie życie młodych czarodziejek.
2003:
Magiczna Poczta – wszystko o sztuce pisania listów, charakterach pisma itp.
Elyon – Światło Meridianu – komiks o przygodach Elyon na tronie Meridianu.
Halloween – zawierające pomysły na przygotowanie halloweenowej zabawy.
2004:
Planeta Chłopców – wydanie poświęcone Hay Lin i jej związkowi z Erickiem.
Gwiazdka z W.I.T.C.H.''' – wydanie z komiksem o tematyce bożonarodzeniowej.
Cornelia i Caleb – komiks o Ziemiance zakochanej w mieszkańcu Innego Świata.
2005:
Orube – komiks o przygodach wojowniczki z Basiliade w Heatherfield.
Magia żywiołów – komiks o czarodziejkach.
2005/2006:
Świat Will – wszystko o powierniczce Serca Kondrakaru.
Świat Irmy – wszystko o czarodziejce Wody.
Świat Taranee – wszystko o czarodziejce Ognia.
Świat Cornelii – wszystko o czarodziejce Ziemi.
Świat Hay Lin – wszystko o władczyni powietrza.
Świat W.I.T.C.H.''' – wszystko o grupie Witch i ich znajomych.
2006:
Dwa serca w grze – zabawny komiks o tym, jak Irma postanowiła zostać piłkarzem.
2007:
Sekrety Czarodziejek
Caleb i Elyon: Przeznaczenie
Świąteczna Opowieść
2008:
Szkoła Rysunku W.I.T.C.H.'''
Świat Mody

Styl W.I.T.C.H.
Styl W.I.T.C.H.'' to odzwierciedlenie włoskiego oryginału o nazwie Welcome, który swoją pierwotną nazwę zaczerpnął od imienia nowego bohatera komiksu – We. Jest on głównym gospodarzem magazynu, który opowiada o jego skromnych przygodach. Czarodziejki poruszają wiele różnych tematów, które towarzyszą wszystkim nastolatkom na świecie. Znaleźć w nim można artykuły na temat mody, urody, domu, rodziny, przyjaciół, zainteresowań i miłości - między innymi dlatego w Polsce nosi nazwę Styl W.I.T.C.H.''. Całość idealnie uzupełniają kilkustronicowe humorystyczne komiksy. Do każdego wydania dołączany zostaje prezent. Pierwszy próbny numer wyszedł w lipcu 2006 roku, jako jedno z wydań specjalnych spod loga "W.I.T.C.H". Wzbudził wielkie zainteresowanie wśród fanek serii i w listopadzie tego samego roku ukazał się pierwszy oficjalny numer. W 2008 roku ilustracje i komiksy specjalnie dla fanów z Polski tworzyła włoska rysowniczka Monica Catalano. Początkowo magazyn był miesięcznikiem, a całość można było dostać za 5,95 zł. Aktualnie cena podwyższona została na 8,99zł a od początku roku 2010 wydawany jest jako dwumiesięcznik.

Książki


Kraje których wydawany jest komiks


Linki zewnętrzne







