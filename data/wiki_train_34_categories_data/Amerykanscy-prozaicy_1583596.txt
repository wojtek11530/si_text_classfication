Brandon Sanderson (ur. 19 grudnia 1975 w Lincoln w stanie Nebraska) – amerykański pisarz fantastyki i powieści przygodowych dla młodzieży, wykładowca twórczego pisania. Dwukrotny laureat nagrody Hugo.

Na podstawie jego cyklu Z mgły zrodzony powstanie gra komputerowa i film kinowy.

Życiorys
W 1994 roku rozpoczął studia na kierunku biochemii na Uniwersytecie Brighama Younga w Provo w stanie Utah. W latach 1995–1997 prowadził w Seulu działalność misyjną Kościoła Jezusa Chrystusa Świętych w Dniach Ostatnich, którego jest członkiem. Po powrocie wznowił studia na anglistyce i w 2005 roku uzyskał tytuł magistra na kierunku twórczego pisania. Zadebiutował wydaną przez Tor Books w maju 2005 powieścią fantasy Elantris.

Od 7 lipca 2006 roku jest żonaty z nauczycielką Emily Bushman, swoją aktualną menadżerką. W październiku 2007 roku urodził im się syn, Joel.

Po śmierci Roberta Jordana, autora cyklu fantasy Koło Czasu, Brandon Sanderson został wybrany przez żonę zmarłego, Harriet Rigney, aby dokończył ostatni, 12. tom tej serii. Z uwagi na obszerność materiału przygotowanego przez Jordana został on wydany w trzech częściach.

W 2013 roku otrzymał dwie nagrody Hugo: w kategorii Best Novella (Nowa dusza cesarza) oraz Best Related Work (za Writing Excuses Season Seven wraz z Danem Wellsem, Mary Robinette Kowal, Howardem Taylerem i Jordanem Sandersonem).

Bibliografia
Krótsze dzieła
Firstborn (2008)
Defending Elysium (2008)
Infinity Blade: Awakening (nowela, 2011)
Heuristic Algorithm and Reasoning Response Engine – wspólnie z Ethanem Skarstedtem, wydane w ARMORED Anthology (2012)
Legion (nowela, 2012)
Nowa dusza cesarza (The Emperor's Soul, nowela, 2012), pol. wydanie Solaris w Kroki w nieznane tom 9., tłum. Mirosław Piotr Jabłoński
Shadows for Silence in the Forests of Hell (opowiadanie, 2013)

Samodzielne powieści
Elantris, Wydawnictwo MAG, 2007, ISBN 978-83-7480-056-3 (Elantris, Tor Books, 2005, ISBN 978-0-7653-5037-4)
Siewca wojny, Wydawnictwo MAG, 2010, ISBN 978-83-7480-170-6 (Warbreaker, Tor Books, 2009, ISBN 978-0-7653-2030-8)

Cykl Z mgły zrodzony (Mistborn)
Oryginalna trylogia
Z mgły zrodzony, Wydawnictwo MAG, 2008, ISBN 978-83-7480-080-8 (The Final Empire, Tor Books, 2006, ISBN 978-0-7653-5038-1)
Studnia wstąpienia, Wydawnictwo MAG, 2010, ISBN 978-83-7480-153-9 (The Well of Ascension, Tor Books, 2007, ISBN 978-0-7653-5613-0)
Bohater wieków, Wydawnictwo MAG, 2011, ISBN 978-83-7480-200-0 (The Hero of Ages, Tor Books, 2008, ISBN 978-0-7653-5614-7)

Trylogia Waxa i Wayne’a
Stop prawa, Wydawnictwo MAG, 2012 ISBN 978-83-7480-238-3 (The Alloy of Law, Tor Books, 2011, ISBN 978-0-7653-3042-0)
Mistborn: Shadows of Self (zapowiedź, 2014)

Cykl o Alcatrazie Smedry
Alcatraz Versus the Evil Librarians (Scholastic Press, 2007, ISBN 978-0-439-92552-5)
Alcatraz Versus the Scrivener's Bones (Scholastic Press, 2008, ISBN 978-0-439-92554-9)
Alcatraz Versus the Knights of Crystallia (Scholastic Press, 2009, ISBN 978-0-439-92555-6)
Alcatraz Versus the Shattered Lens (Scholastic Press, 2010, ISBN 978-0-439-92557-0)

Cykl Koło Czasu – współautor
Pomruki burzy, Wydawnictwo Zysk i S-ka, 2011, (The Gathering Storm, Tor Books, 2009, ISBN 978-0-7653-0230-4)
Bastiony mroku Wydawnictwo Zysk i S-ka - w przygotowaniu, (Towers of Midnight, Tor Books, 2010, ISBN 978-0-7653-2594-5)
A Memory of Light, Tor Books, 2013, ISBN 978-0-7653-2595-2

Cykl Archiwum burzowego światła
Droga królów, Wydawnictwo MAG, 2014 (The Way of Kings, 2010, ISBN 978-0-7653-2635-5)
Słowa światłości, Wydawnictwo MAG, 2015  (Words of Radiance, 2014, ISBN 978-0-575-09904-3)

Trylogia Reckoners
Steelheart (2013)
Firefight (zapowiedź)
Calamity ''(zapowiedź)

Cykl Rithmatist
The Rithmatist (2013)

Inne
Sanderson planuje także napisać kontynuacje swoich dzieł: The Rithmatist (jedną lub dwie), Elantris, Legion, Siewca wojny (o tytule Nightblood), piątą cześć serii Alcatraz oraz kilka nowych opowiadań. Napisze także scenariusz do gry komputerowej Mistborn: Birthright, która wydana zostanie w 2015 roku na konsole i prawdopodobnie komputery osobiste. Na podstawie jego cykli Z mgły zrodzony i Steelheart planowane jest stworzenie filmów, a na podstawie Legionu – serialu telewizyjnego.

Przypisy


Linki zewnętrzne
