Głaśnica (niem. Matzkenberg, 608 m n.p.m.) – szczyt w Karkonoszach w obrębie Pogórza Karkonoskiego.

Jest najdalej na północny wschód wysuniętym wzniesieniem Karkonoszy. Leży na zakończeniu grzbietu odchodzącym na północny wschód od Czarnej Góry. W grzbiecie tym wznoszą się, kolejno: Czoło, Grabowiec i Głaśnica.

Zbudowany z granitu karkonoskiego w odmianie porfirowatej, z żyłami porfiru.

Pod szczytem i na zboczach liczne skałki, zarówno granitowe jak i porfirowe, a także liczne bloki. Najokazalsze noszą nazwę Dzieżby. Na skałkach z rzadka spotyka się kociołki wietrzeniowe.

Na zachód od Głaśnicy leży Sosnówka (powiat jeleniogórski).

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




