Ununoctium, eka-radon (Uuo) – pierwiastek chemiczny, prawdopodobnie z grupy gazów szlachetnych w układzie okresowym. Nazwa ununoctium wywodzi się z liczby atomowej tego pierwiastka, zgodnie z systematyczną terminologią IUPAC dla transuranowców.

Historia odkrycia
W 1999 roku badacze z Lawrence Berkeley National Laboratory ogłosili odkrycie pierwiastków 116 i 118 w publikacji w czasopiśmie Physical Review Letters. Rok później ukazał się artykuł, w którym autorzy opisali niemożność powtórnego otrzymania tych pierwiastków. W lipcu 2002 roku, po przeprowadzonym dochodzeniu, dyrektor laboratorium w Berkeley przyznał, że rzekome odkrycie zostało sfabrykowane przez Wiktora Ninowa, głównego autora publikacji z roku 1999.

Informacje o wytworzeniu kilku atomów tego pierwiastka w Zjednoczonym Instytucie Badań Jądrowych w Dubnej w 2002 roku nie znalazły początkowo oficjalnego uznania, ale istnienie pierwiastka zostało potwierdzone 10 października 2006. 

Ununoctium powstał poprzez bombardowanie kalifornu jonami wapnia.


Nazwa
Pierwiastek 118 nie posiada jeszcze ostatecznej nazwy – proponowano dubnadium (Dn), flyorium (od Gieorgija Florowa) i moskowium (od obwodu moskiewskiego, gdzie leży Dubna).







