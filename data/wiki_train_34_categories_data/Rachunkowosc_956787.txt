Pozostałe koszty operacyjne - zgodnie z ustawą o rachunkowości z dnia 29 września 1994 r. są to koszty związane pośrednio z działalnością operacyjną jednostki. Są one "symetryczne" względem pozostałych przychodów operacyjnych.

Obejmują one zatem:
wartość netto sprzedawanych lub likwidowanych środków trwałych oraz wartości niematerialnych i prawnych;
koszty prowadzonej działalności socjalnej;
przekazane darowizny;
zapłacone kary, grzywny i odszkodowania;
odpisy aktualizujące wartość środków trwałych, wartości niematerialnych i prawnych, zapasów i należności;
spisanie przedawnionych, umorzonych lub nieściągalnych należności w ciężar pozostałych kosztów operacyjnych;
utworzenie rezerw, z wyjątkiem rezerw związanych z operacjami finansowymi.


