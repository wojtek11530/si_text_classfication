

Nie przejdą – hasło używane dla podkreślenia determinacji utrzymania swej pozycji w walce.



Bardziej jednak znane jest w wersji hiszpańskiej ''¡No pasarán!''. Wypowiedziała je w czasie wojny domowej w Hiszpanii działaczka komunistyczna Dolores Ibárruri Gómez (La Pasionaria). Od tego czasu powiedzenie to stało się najpopularniejszym hasłem używanym przez stronę republikańską.

Gdy Madryt został zdobyty przez nacjonalistów, generał Francisco Franco w swym przemówieniu wygłoszonym po zdobyciu Madrytu 1 kwietnia 1939 stwierdził: Hemos pasado (Przeszliśmy) co było odpowiedzią na hasło republikanów.

Hasło No pasaran używane jest głównie przez środowiska lewicowe. Pojawia się czasem jako tytuł czasopism czy stron internetowych. Jest to też tytuł wiersza Władysława Broniewskiego oraz płyty, piosenki  polskiego punkowego zespołu Blade Loki, Włochaty oraz jednego z utworów Jamal. Pojawia się także w tytule piosenki zespołu rockowego T.Love. Z tym hasłem również identyfikuje się jedna z członkiń rosyjskiej radykalnej grupy feministycznej Pussy Riot – Nadieżda Tołokonnikowa, która podczas jednej z rozpraw sądowych miała na sobie t-shirt z wizerunkiem zaciśniętej pięści i napisem ''¡NO PASARÁN!''.

Zobacz też
non possumus





