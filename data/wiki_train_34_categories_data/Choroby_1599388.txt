Pibloktoq (piblokto, histeria arktyczna) – zespół histeryczny (dysocjacyjny) opisywany u Inuitów; należy do postaci zaburzeń psychicznych uwarunkowanych kulturowo i stanowi przedmiot zainteresowania psychiatrii kulturowej. Na pibloktoq składają się podniecenie, zachowania agresywne, niekontrolowane zachowania, przygnębienie, koprofagia, echolalia, niekiedy bezładna ucieczka przed siebie, czasem po uprzednim zrzuceniu ubrania. Po napadzie chory zapada w sen, z którego budzi się bez objawów. Zaburzenie występuje częściej u kobiet. W literaturze psychiatrycznej zostało przedstawione w 1913 roku przez Abrahama Brilla. Pibloktoq może być spowodowane toksycznością (w nadmiarze) witaminy A.

Zespoły prawdopodobnie podobne

amok - Indonezja, Malezja
banga - Kongo, Malawi
misala - Kongo, Malawi
ebenzi - Płd. Afryka
grisi siknis - rdzenna ludność Hondurasu (Miskito)
imu - rdzenna ludność Japonii (Ajnowie)
latah - Indonezja, Malezja
mali-mali - Filipiny
nagiarpok - Eskimosi
kayak Angst - Eskimosi
quajimaillitug - Eskimosi
ufufuyane - Pd. Afryka - plemiona Bantu

Bibliografia
