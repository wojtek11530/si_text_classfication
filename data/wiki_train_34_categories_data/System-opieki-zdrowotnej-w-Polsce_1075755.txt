Szpital Specjalistyczny św. Zofii w Warszawie - warszawski szpital położniczo-ginekologiczny mieszczący się przy ul. Żelaznej 90 na Woli. Dyrektorem szpitala jest dr n. med. Wojciech Puzyna. 

Za moment powstania placówki uważa się założenie Miejskiego Zakładu Położniczego im. św. Zofii przy ul. Żelaznej 88, powstałego z inicjatywy dr Stanisława Zaborowskiego. Jego otwarcie nastąpiło 20 stycznia 1912 roku. W czasie II wojny światowej placówkę przekształcono w szpital wojskowy dla rannych z odcinka frontu Górce – Wola. Od roku 1941 znajdował się na terenie getta warszawskiego, jednak z czasem został przekształcony na koszary wojsk niemieckich. Od 1945&nbsp;r. szpital ponowił pracę pod nowym szyldem - Centralny Szpital Korpusu Bezpieczeństwa Publicznego. 15 maja 1956&nbsp;r. nastąpił jednak powrót do starego profilu placówki, powstał tu Miejski Szpital Ginekologiczno-Położniczy. W dniu 26 grudnia 1986 roku w szpitalu złożył wizytę ks. Prymas Józef Glemp. Szpital otrzymał w darze od Ojca Świętego Jana Pawła II ultrasonograf firmy Toshiba. W 1992&nbsp;r. przywrócona została przedwojenna patronka placówki, lecznica zmieniła nazwę na: "Szpital Położniczo-Ginekologiczny św. Zofii w Warszawie". W 2000 r. decyzją Rady Powiatu Warszawskiego szpital zmienił nazwę na: Szpital Specjalistyczny św. Zofii w Warszawie.

Linki zewnętrzne
