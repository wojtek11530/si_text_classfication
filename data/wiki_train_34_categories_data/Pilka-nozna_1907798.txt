Greg Etafia (ur. 30 września 1982 w Auchi), piłkarz nigeryjski grający na pozycji bramkarza. Mierzy 180 cm wzrostu, waży 78 kg.

Kariera klubowa
Etafia jest wychowankiem klubu Union Bank Lagos. W 1999 roku jako 17-latek zadebiutował w jego barwach w drugiej lidze nigeryjskiej. W 2000 roku odszedł do zespołu Lobi Stars z miasta Makurdi i przez 2 lata występował na boiskach pierwszej ligi Nigerii. Z kolei w latach 2001-2003 był bramkarzem drużyny Plateau United, pochodzącej z miasta Jos.

W 2003 roku Etafia przeszedł z Plateau United do południowoafrykańskiego zespołu Moroka Swallows. W drużynie z Johannesburga stał się pierwszym bramkarzem. W 2004 roku zdobył z Moroką Swallows Absa Cup, a w 2007 roku zajął 3. miejsce w Premier Soccer League, najwyższe w swojej karierze. Z kolei w 2009 roku zdobył Nedbank Cup.



Kariera reprezentacyjna
W 2000 roku Etafia był pierwszym bramkarzem reprezentacji Nigerii U-23 na Igrzyskach Olimpijskich w Sydney i dotarł z nią do ćwierćfinału. W reprezentacji Nigerii Etafia zadebiutował w 2003 roku. W 2004 roku był powołany do kadry na Puchar Narodów Afryki 2004, jednak był tam rezerwowym bramkarzem dla Vincenta Enyeamy i nie rozegrał żadnego spotkania. W latach 2003-2004 rozegrał w kadrze narodowej 3 spotkania.

Bibliografia
