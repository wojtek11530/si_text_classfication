Orzeczenie wstępne, orzeczenie prejudycjalne – wydawane przez Trybunał Sprawiedliwości Unii Europejskiej w odpowiedzi na kierowane do niego przez sądy krajowe pytanie prejudycjalne. 

Orzeczenia wstępne posiadają moc prawnie wiążącą w sensie, że sądy krajowe państw członkowskich Unii Europejskiej muszą się do nich stosować bądź wystąpić z ponownym pytaniem prejudycjalnym do TSUE. 
 
Obowiązek przestrzegania orzeczeń wstępnych nie wynika z żadnego z postanowień traktatowych, a jedynie stanowiska TSUE.

Ponadto, orzeczenia wstępne wydane przez Trybunał Sprawiedliwości nie są wiążące dla Sądu, choć ten zazwyczaj przestrzega ich w praktyce.

W przypadku orzeczeń wstępnych nie stosuje się znanego anglosaskiej doktrynie precedensu podziału na ratio decidendi i obiter dicta; brak tu również modelu precedensu z analogii. 

Orzeczenia wstępne mają skutek retrospektywny, tj. obowiązują wstecz, z wyjątkiem spraw, w których TSUE postanowi inaczej (wówczas mają one skutek dla sprawy przy okazji rozstrzygania której zostało zadane pytanie prejudycjalne, oraz dla spraw w których już zostały wytoczone powództwa przed sądami krajowymi).

Orzeczenia wstępne wydane później mają pierwszeństwo przed orzeczeniami wstępnymi wydanymi wcześniej w przypadku ich kolizji.    



Bibliografia
Maciej Koszowski: Granice związania orzecznictwem Trybunału Sprawiedliwości Unii Europejskiej, w: Granice państwa jako granice jurysdykcji w Unii Europejskiej, red. S. M. Grochalski, Dąbrowa Górnicza 2012, ISBN 978-83-62897-26-1.


