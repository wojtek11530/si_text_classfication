Hawker Hart – brytyjski dwumiejscowy lekki, samolot bombowy z okresu dwudziestolecia międzywojennego.

Historia
Hawker Hart powstał w odpowiedzi na specyfikacje RAF nr 12/26 na lekki, samolot bombowy o prędkości co najmniej 260 km/h. konstruktorem samolotu był Sydney Camm. Pierwszy prototyp został oblatany w czerwcu 1928 r. Pierwsza partia 12 szt weszła na wyposażenie 33 dywizjonu RAF.

Wersje produkcyjne, eksport, licencje
Hart Mk.I - dwumiejscowy lekki, samolot bombowy napędzany silnikiem Rolls Royce Kestrel IB

Hart (India)''' - 57 egzemplarzy przystosowanych do użycia w klimacie gorącym i wilgotnym panującym na Subkontynencie indyjskim.

Hart (Special)''' - 56 egzemplarzy przystosowanych do użytkowania w rejonach pustynnych napędzane silnikami Rolls Royce Kestrel X

Hart (Trainer)''' - dwumiejscowy samolot szkolno-treningowy wyposażony w zdwojone przyrządy pokładowe. Od 1933 wyprodukowano 474 sztuki.

''' Hart (Fighter)''' - seria 6 szt (nr K 1950 do K 1955) doświadczanych samolotów myśliwskich powstała w ramach prac nad samolotem Hawker Demon. Weszły na wyposażenie 23 dywizjonu .

''' wersja estońska - w drugiej połowie 1932 r 8 maszyn dostarczono do Estonii. Samoloty te były napędzane silnikiem Rolls Royce Kestrel IS i mogły być wyposażone w podwozie pływakowe.

Hart B.4''' - Hawker Hart produkowany na licencji w Szwecji. Napędzany silnikiem gwiazdowym NOHAB Bristol Pegasus IU2 o mocy 550 KM. Samoloty te także mogły być wyposażone w podwozie pływakowe. W latach 1935 - 36 wyprodukowane 42 szt.

Zastosowanie
Hawker Hart wszedł na wyposażenie następujących dywizjonów RAF: 12, 15, 17, 18, 33, 40, 57 i 142. W okresie późniejszym samoloty służyły także w jednostkach rezerwowych RAF: 500, 501, 503, 601, 602, 603, 605, 609, 610, 611. W Indiach 5, 11, 26, 27, 39, 60. W Egipcie 6, 33, 142. Jak również w Adenie 12, Palestynie nr 45. 

Większość Hartów została wycofana z użycia w latach 1937 - 39. Samoloty te nie wzięły udziału w Drugiej Wojnie Światowej. Pewną ilość Hartów zastosowano w Indiach do tłumienia powstań plemiennych.

Wojna Zimowa

W styczniu 1940 r Szwedzi wysłali na pomoc walczącej ze ZSRR Finlandii jednostkę ochotniczą F19. W jej składzie znalazły się 4 szt Hawker Hart B.4. Maszyny te zostały przemalowane w barwy fińskie i użytkowane na północnym odcinku frontu.

Konstrukcja
Hawker Hart był dwumiejscowym dwupłatem o konstrukcji wykonanej z rurek stalowych i duraluminiowych i pokryciu częściowo metalowym, częściowo płóciennym. Napęd samolotu stanowiły silniki Rolls Royce Kestrel (IB, IS, V, VDR, X, XDR) o mocy 510 - 525 KM, NOHAB Bristol Pegasus IU2 o mocy 550 KM. Podwozie samolotu było stałe, klasyczne z kółkiem ogonowym. Uzbrojenie składało się z jednego stałego, obsługiwanego przez pilota karabinu maszynowego Vickers kal. 7,7 mm i jednego ruchomego karabinu maszynowego Lewis kal. 7,7 mm w tylnej kabinie. Samolot mógł przenosić do 236 kg bomb.

Wersje rozwojowe
W oparciu o konstrukcję Hawker Harta opracowano całą rodzinę samolotów różnego przeznaczenia. 
Były to:

Hawker Audax - samolot współpracy z armią lądową, (ang.: army co-operation), w Polsce nazywany samolotem liniowym

Hawker Hartbees - Poprawiona wersja Hawker Audax produkowana w RPA. 

Hawker Hector - dwumiejscowy samolot obserwacyjny (według nomenklatury brytyjskiej współpracy z armią lądową, ang.: army co-operation) napędzany silnikiem Napier Dagger III.

Hawker Demon - dwumiejscowy samolot myśliwski

Hawker Hardy - samolot wielozadaniowy przeznaczony do służby w koloniach

Hawker Hind - dwumiejscowy lekki, samolot bombowy. Rozwinięcie Hawker Harta.

Hawker Osprey - dwumiejscowy pokładowy samolot myśliwski i rozpoznawczy. 

Egzemplarze zachowane
Do dnia dzisiejszego zachowało się kilka egzemplarzy samolotu Hawker Hart

- Hart B.4 zachowana w muzeum w Linköping, Szwecja

- Hard J9941 wystawiony w muzeum RAF w Hendon

- Hard (Trainer) K4972 wystawiony w muzeum RAF w Hendon



