Kot górski, kodkod (Leopardus guigna) – gatunek drapieżnego ssaka z rodziny kotowatych. Jest najmniejszym kotowatym półkuli zachodniej.

Występowanie
Żyje na terenie lasów Chile i Argentyny. Podgatunek L. guigna guigna występuje na terenie Argentyny i południowego Chile, a L. guigna trigillo wyłącznie w centralnym Chile.

Charakterystyka ogólna
Koty tego gatunku osiągają długość ciała 55-68 centymetrów i wagę 1-2 kg. Mają sierść szarobrązową lub rdzawobrązową pokrytą małymi ciemnymi plamkami. Odżywiają się drobnymi gryzoniami, ptakami i gadami. Prowadzą nocny i okazjonalnie nadrzewny tryb życia.

Rozwój i życie kodkodów nie są do końca znane, jednak przypuszcza się, że w jednym miocie rodzi się od jednego do trzech młodych, a przeciętny osobnik żyje około 11 lat. Niewiele wiadomo o liczebności populacji tego gatunku, jednak przypuszcza się, że ze względu na karczowanie lasów może być gatunkiem zagrożonym. Jest chroniony zarówno w Chile jak i w Argentynie.



Bibliografia
