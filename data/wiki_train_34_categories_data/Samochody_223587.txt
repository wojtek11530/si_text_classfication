Porsche 911''' − flagowy model niemieckiej marki Porsche produkowany od 1964 roku w Stuttgartcie. Charakterystyczną cechą pojazdu jest silnik umieszczony za tylną osią oraz niezależny układ tylnego zawieszenia. Od momentu wprowadzenia na rynek w 1963 roku pojazd jest ciągle rozwijany i unowocześniany, jednakże podstawowe założenia jak i rozwiązania pozostały w większości niezmienione. 



Pierwsze ślady 911 można odnaleźć w szkicach wykonanych przez Ferdinanda Porsche z 1959 roku. Porsche 911 miało być większym, mocniejszym i bardziej komfortowym następcą dla pierwszego modelu firmy - 356. Publiczna prezentacja nowego modelu miała miejsce w 1963 roku podczas Frankfurt Motor Show. Samochód zaprezentowany podczas targów wyposażony był w makietę silnika, działający motor został po raz pierwszy zamontowany w lutym 1964 roku.

Początkowo projekt nazwany został "Porsche 901" (powstały 82 sztuki pod takim oznaczeniem). Jednakże Peugeot miał wyłączne prawa na terenie Francji do trzycyfrowej nazwy z cyfrą 0 w środku, po jego proteście Porsche zmieniło nazwę modelu na 911. Produkcja pojazdu ruszyła we wrześniu 1964 roku natomiast pierwsze egzemplarze trafił na rynek północnoamerykański w lutym 1965 z ceną 6500 $.

Przez cały okres produkcji pojazd brał udział w rajdach oraz wyścigach samochodowych, odnosząc przy tym spore sukcesy. W połowie lat 70. wolnossąca 911 Carrera RSR zwyciężała w wydarzeniach takich jak: Targa Florio, Daytona, Sebring czy też Nürburgring. Pochodny od 911 model 935 turbo zwyciężył w 1979 roku wyścig 24 Hours of Le Mans.

W przeprowadzonym w 1999 roku międzynarodowym sondażu na najlepszy samochód stulecia Porsche 911 zajęło 5. pozycję. W pierwszej piątce znalazł się także VW Typ 1, przodek modeli 356 i 911. 911 to jeden z najstarszych wciąż produkowanych sportowych modeli, do 50-lecia istnienia w 2013 roku sprzedano 820 000 egzemplarzy.

Generacje



Linki zewnętrzne
