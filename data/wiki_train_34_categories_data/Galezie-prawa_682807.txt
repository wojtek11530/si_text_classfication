

Michał Florian Rzewuski herbu Krzywda (zm. 1687), syn Stanisława, brat Franciszka Kazimierza, ojciec Stanisława Mateusza oraz Adama.
Podwojewodzi lwowski od 1663, pisarz ziemski lwowski w latach (1670 - 1676), pułkownik królewski od 1674, podskarbi nadworny koronny od 1684 oraz starosta chełmski.
Dzielny rycerz, brał udział w wszystkich niemal bitwach za Jana II Kazimierza, przyczynił się do zwycięstwa pod Chocimem, odznaczył się w dalszych wojnach tureckich za Jana III Sobieskiego.

Był marszałkiem sejmików województwa ruskiego w 1671, 1676  roku.

W 1683 roku był dowódcą chorągwi husarskiej koronnej Stanisława Jana Jabłonowskiego.
















