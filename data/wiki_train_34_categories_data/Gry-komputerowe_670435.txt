The 3DO Company (zwykle skracane jako '''3DO) – amerykański producent gier komputerowych, utworzona w 1991 firma zajmująca się produkcją konsoli oraz gier komputerowych. Jej założycielem był Trip Hawkins, jeden z wcześniejszych współzałożycieli Electronic Arts.

Firma znana jest przede wszystkim z wydania gier Army Men. Przejęty w roku 1996 New World Computing wsławił się natomiast seriami Might and Magic i Heroes of Might and Magic. W maju 2003 3DO ogłosiło upadłość, a ich własność intelektualna została sprzedana konkurentom – firmom Microsoft, Namco, Ubisoft oraz kilku mniejszym producentom.

Historia


Konsole

Pierwszym celem firmy było stworzenie konsoli gier wideo kolejnej generacji z obsługą CD, które byłyby produkowane przez partnerów firmy na różnych licencjach. 3DO zarabiałoby na opłacie licencyjnej od każdej sprzedanej konsoli i każdej wyprodukowanej gry. 3DO oferowało lepsze warunki i niższe opłaty licencyjne ($3 od każdej wyprodukowanej gry) dla producentów gier niż konkurencja – Nintendo i Sega. Wydanie platformy odbyło się w październiku 1993.

Nowa konsola kosztowała $700 i w porównaniu z konkurencyjnymi konsolami była to duża cena. Ponadto gry na konsolę 3DO były uznawane za kiepskie. Kiedy pojawiło się Sony PlayStation ze sprzętową obsługą grafiki 3D oraz świetnymi grami, dla produktu 3DO nie było już żadnego ratunku. W roku 1996 3DO sprzedała projekt konsoli kolejnej generacji o kodowej nazwie M2 firmie Matsushita Electric Industrial Co., Ltd. i zaczęła produkować oraz wydawać gry na platformę  PlayStation.

Zobacz też
Linki zewnętrzne
