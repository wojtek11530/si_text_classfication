
Izba skarbowa – jednostka administracji skarbowej, niezespolonej pełniąca funkcje pomocnicze dyrektora izby skarbowej. Podlega ministrowi właściwemu do spraw finansów publicznych.

Zadania
Dyrektor izby skarbowej jest organem podatkowym:
odwoławczym od decyzji naczelnika urzędu skarbowego jako organu pierwszej instancji;
pierwszej instancji, na podstawie odrębnych przepisów;
odwoławczym od decyzji wydanej przez dyrektora izby skarbowej w pierwszej instancji.
Dyrektor izby skarbowej jest powoływany przez ministra właściwego do spraw finansów publicznych.

Do zakresu działania dyrektorów izb skarbowych należy:
nadzór nad urzędami skarbowymi,
rozstrzyganie w drugiej instancji w sprawach należących w pierwszej instancji do urzędów skarbowych,
ustalanie i udzielanie oraz analizowanie prawidłowości wykorzystywania dotacji przedmiotowych dla przedsiębiorców w zakresie określonym przez ministra właściwego do spraw finansów publicznych,
wykonywanie innych zadań określonych w odrębnych przepisach.

Zatrudnienie i wynagrodzenia
W 2013 przeciętne zatrudnienie w izbach skarbowych w Polsce przeliczeniu na pełne etaty wyniosło 3788 osób, a średnie miesięczne wynagrodzenie brutto 5110 zł.







