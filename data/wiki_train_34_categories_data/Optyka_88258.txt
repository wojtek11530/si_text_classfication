Modulator – układ elektroniczny lub optoelektroniczny, który realizuje proces modulacji. Modulator jest urządzeniem o dwóch wejściach: jedno dla sygnału, który nazywa się sygnałem nośnym lub falą nośną (najczęściej, choć niekoniecznie jest to sygnał o wielkiej częstotliwości) oraz drugie wejście dla sygnału modulującego (najczęściej sygnału malej częstotliwości), który bywa również nazywany sygnałem informacyjnym. Na wyjściu modulatora pojawia się sygnał zmodulowany. 

W zależności od funkcji (rodzaju modulacji) można wyróżnić:
modulator amplitudy
modulator częstotliwości
modulator fazy
modulator szerokości impulsów
modulator położenia impulsów
modulator kluczujący

Przykłady
Modulator amplitudy zrealizowany przy pomocy operacji mnożenia. Sygnałem nośnym może być fala sinusoidalna o częstotliwości radiowej, a sygnałem modulującym może być sygnał foniczny, jak mowa i muzyka. Taki modulator ma zastosowanie w transmisji radiowej. Sygnał modulujący może mieć też postać pojedynczego tonu o częstotliwości akustycznej. Taki rodzaj sygnału jest wykorzystywany w telegrafii przez krótkofalowców.

Modulator kluczujący komutujący na swoje wyjście jeden z dwóch sygnałów o różnych częstotliwościach w zależności od informacji binarnej (0 lub 1) zawartej w sygnale informacyjnym. Taki modulator był wykorzystywany w latach 80. XX wieku do zapisu kodu programów komputerowych na magnetofonach kasetowych.

Zobacz też
modulacja
nadajnik
tranzystor
dioda

Bibliografia
L. Knoch, T. Ekiert, "Modulacja i detekcja", WkiŁ, Warszawa 1979
S. Hahn, "Teoria modulacji i detekcji", Wyd. Politechniki Warszawskiej, Warszawa 1990



