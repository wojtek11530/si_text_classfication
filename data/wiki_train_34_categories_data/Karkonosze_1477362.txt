Borowa Góra (niem. Hoheberg, 1056 m n.p.m.) – szczyt w Karkonoszach, w obrębie Lasockiego Grzbietu.

Położony w północnej części Lasockiego Grzbietu, w bocznym grzbiecie odchodzącym od Łysociny ku wschodowi. Od zachodu łączy się z Łysociną a od wschodu z Bielcem.

Zbudowany ze skał metamorficznych  wschodniej osłony granitu karkonoskiego – gnejsów i łupków łyszczykowych.

Cały masyw zalesiony.

Na południe od szczytu biegnie  żółty szlak turystyczny z Jarkowic przez Bielec pod Łysocinę, który na Rozdrożu pod Łysociną krzyżuje się z  niebieskim szlakiem z Jarkowic na Przełęcz Okraj.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




