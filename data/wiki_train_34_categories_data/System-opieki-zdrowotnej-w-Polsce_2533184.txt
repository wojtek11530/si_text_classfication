Eugeniusz Rogalski (ur. 1920 ,zm. 1982)  - lekarz, prof. dr hab., rektor  Akademii Medycznej we Wrocławiu.

Wydział Lekarski Akademii Medycznej we Wrocławiu ukończył w 1950 r. W 1958 r. uzyskał tytuł kandydata nauk medycznych, habilitował się w 1967 r., profesorem nadzwyczajnym został mianowany w 1976 r., a profesorem zwyczajnym w 1977 r.
W latach 1950–1951 asystent I Kliniki Chirurgicznej, 1951–1952 asystent III Kliniki Chirurgicznej, od 1952 r. asystent, a następnie adiunkt II Kliniki Chirurgicznej Akademii Medycznej we Wrocławiu. Docent (1971 r.), od 1972 r. kierownik, a od 1973 r. dyrektor Kliniki Chirurgii Klatki Piersiowej Instytutu Chirurgii Akademii Medycznej. Równolegle z pracą na Uczelni asystent (1951–1963), a następnie ordynator (od 1963 r.) Oddziału Torakochirurgii Wojewódzkiego Szpitala Chorób Płuc im. K. Dłuskiego we Wrocławiu. W latach 1978–1981 rektor wrocławskiej Akademii Medycznej. Doświadczenie naukowe i medyczne zdobywał w klinikach w Holandii i Wielkiej Brytanii.
Członkostwo
Członek m.in.: Polskiego Towarzystwa Lekarskiego i Towarzystwa Chirurgów Polskich.

Główne kierunki badań == 
Dorobek naukowy obejmuje ponad 170 prac opublikowanych i przedstawionych na międzynarodowych kongresach chirurgicznych.
Główne kierunki badań: urazy klatki piersiowej, operacje rekonstrukcyjne tchawicy i dużych oskrzeli, operacje wytwórcze przełyku, leczenie chirurgiczne, badania doświadczalne nad przeszczepieniem płuc, opracowanie oryginalnej metody leczenia odmy drenażem zastawkowym za pomocą aparatu własnej konstrukcji. 

Odznaczenia
Złoty Krzyż Zasługi 
Krzyż Kawalerski Orderu Odrodzenia Polski 
liczne odznaczenia resortowe i regionalne


Poczet Rektorów i Dziekanów Akademii Medycznej we Wrocławiu, Wrocław, Akademia Medyczna im. Piastów Śląskich, 2011, ISBN: 978-83-7055-427-9

Renata Sławińska, Władze Uczelni w: Academia Medica Wratislaviensis 1950–2000,  Wrocław, Akademia Medyczna im. Piastów Śląskich, 2000, ISBN: 978-83-7055-204-8








