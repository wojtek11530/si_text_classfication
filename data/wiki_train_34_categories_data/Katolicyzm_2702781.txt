Ks. dr Jerzy Bolesław Bajorek (ur. 13 września 1948 w Świdnicy) – polski duchowny polskokatolicki, doktor nauk teologicznych, specjalista w zakresie dogmatyki i teologii biblijnej, emerytowany wykładowca Chrześcijańskiej Akademii Teologicznej w Warszawie, członek Rady Synodalnej Kościoła Polskokatolickiego, proboszcz  parafii św. Anny w Bielsku-Białej. Przewodniczący Komisji Programów Telewizyjnych przy Komisji Mediów Polskiej Rady Ekumenicznej w Warszawie, rzecznik prasowy Kościoła Polskokatolickiego w RP.

Absolwent studiów magisterskich z filozofii chrześcijańskiej na Akademii Teologii Katolickiej w Warszawie (obecnie UKSW). Po przejściu pod jurysdykcję Kościoła Polskokatolickiego, otrzymał święcenia kapłańskie z rąk biskupa Tadeusza Majewskiego w dniu 21 lipca 1977, w katedrze polskokatolickiej pw. św. Marii Magdaleny we Wrocławiu.

Początkowo był proboszczem polskokatolickiej parafii pw. Wniebowzięcia Najświętszej Maryi Panny w Gdyni. Jako proboszcz doprowadził do wybudowania nowego domu parafialnego z plebanią i wyremontowania świątyni. W latach 1987-1988 studiował na Wydziale Teologii Chrześcijańsko-katolickiej Uniwersytetu w Bernie, jednocześnie prowadząc w tym okresie badania archiwalne w Rzymie nad materiałami dotyczącymi Polskiego Narodowego Kościoła Katolickiego. Przez ponad dwadzieścia lat był proboszczem parafii pw. Matki Bożej Anielskiej w Kosarzewie, gdzie doprowadził do powstania kościoła, a także odrestaurował starą plebanię i wybudował budynek przeznaczony na nową plebanię. 

Pod kierunkiem bpa prof. zw. dra hab. Wiktora Wysoczańskiego, rektora Chrześcijańskiej Akademii Teologicznej, ks. Bajorek napisał rozprawę doktorską pt. ''”Mariologia Biskupa Franciszka Hodura”'' , którą obronił 15 września 2005. Praca została wydana w 2007, przez Świdnicką Kurię Biskupią (ISBN  9788360663097). Jak podkreślał we wstępie do pracy prof. Stanisław Celestyn Napiórkowski:



Od 2010 jest proboszczem parafii św. Anny w Bielsku-Białej. 13 grudnia 2013 przeszedł na emeryturę w  Chrześcijańskiej Akademii Teologicznej w Warszawie i od tego czasu nie prowadzi zajęć dydaktycznych.
  


Źródła
