David Eddings (ur. 7 lipca 1931, zm. 2 czerwca 2009) – amerykański pisarz fantasy, najbardziej znany jako autor cykli Belgariada i Malloreon. 

Urodził się w Spokane w stanie Waszyngton, dorastał w Seattle. Studiował literaturę angielską w Reed College, potem na University of Washington. Między studiami w college'u a magisterskimi odbył służbę wojskową w jednostce piechoty amerykańskiej stacjonującej w Niemczech. Pracował w firmie Boeing oraz wykładał w college'u literaturę angielską. 27 października 1962 ożenił się z Judith Leigh Shell, która (jako Leigh Eddings) jest współautorką wielu jego książek, choć dopiero w jego ostatnich książkach jest to wspomniane na okładkach.

Jako pisarz debiutował głównonurtową powieścią High hunt w 1973, jednak sławę przyniósł mu dopiero cykl fantasy Belgariada. 
Przez ostatnie lata życia mieszkał w Carson City w stanie Nevada.

Twórczość
Belgariada i Malloreon

Belgariada
Pionek proroctwa (Pawn of Prophecy, 1982), wyd. polskie: Amber 1994 
Królowa magii (Queen of Sorcery, 1982), wyd. polskie: Amber 1994
Gambit magika (we wcześniejszym wydaniu Gambit magów) (Magician's Gambit, 1983), wyd. polskie: Amber w Polsce 1994 
Wieża czarów (Castle of Wizardry, 1984), wyd. polskie: Amber 1995 
Ostatnia rozgrywka czarodziejów (Enchanters End Game, 1984), wyd. polskie: Amber 1995 

Malloreon
Strażnicy Zachodu (Guardians of the West, 1987), wyd. polskie: Amber 1995 
Król Murgów (King of the Murgos, 1988), wyd. polskie: Amber 1995
Demon, władca Karandy (Demon Lord of Karanda, 1988), wyd. polskie: Amber 1996 
Czarodziejka z Darshivy (Sorceress of Darshiva, 1989), wyd. polskie: Amber 1996 
Prorokini z Kell (The Seeress of Kell, 1991), wyd. polskie: Amber 1996 

Inne książki powiązane z cyklem
Belgarath Czarodziej – ang. Belgarath the Sorcerer, 1995 (wspólnie z Leigh Eddings; wydana w Polsce w trzech tomach: Belgarath Czarodziej – 1997, Czas niedoli – 1997, Tajemnica – 1998)
Polgara Czarodziejka (wspólnie z Leigh Eddings; Polgara the Sorceress, 1997) – wydana w Polsce w 1999 r.
Kodeks Rivański (wspólnie z Leigh Eddings; The Rivan Codex, 1998) – wydana w Polsce w 2001 r.

Elenium i Tamuli
 
Elenium
Diamentowy tron (The Diamond Throne, 1989) – wydana w Polsce w 1993 r.
Rubinowy rycerz (The Ruby Knight, 1990) – wydana w Polsce w 1993 r.
Szafirowa róża (The Sapphire Rose, 1991) – wydana w Polsce w 1994 r.

Tamuli
Kopuły ognia '' (Domes of Fire, 1992) – wydana w Polsce w 1996 r.
Świetliści '' (The Shining Ones, 1993) – wydana w Polsce w 1997 r.
Ukryte miasto (The Hidden City, 1994) – wydana w Polsce w 1999 r.

Marzyciele
Starsi bogowie (The Elder Gods, 2003 – wspólnie z Leigh Eddings) – wydana w Polsce w 2006 r.
Najdroższa (The Treasured One, 2004 – wspólnie z Leigh Eddings) – wydana w Polsce w 2007 r.
Kryształowa Gardziel (The Crystal Gorge, 2005 – wspólnie z Leigh Eddings) – wydana w Polsce w 2007 r.
Młodsi bogowie (The Younger Gods, 2006 – wspólnie z Leigh Eddings) – wydana w Polsce w 2008 r.

Tytuł serii można przetłumaczyć także jako Śniący, jako że tytułowi Dreamers śnili o przyszłych wydarzeniach.

Inne powieści fantasy
Odkupienie Althalusa (The Redemption of Althalus, 2000 – wspólnie z Leigh Eddings) – wydana w Polsce w 2002 r.

Inne powieści
High Hunt, 1973
The Losers, 1992 (napisana w połowie lat 70.)
Pieśń Reginy (Regina's Song, 2000 – wspólnie z Leigh Eddings) – wydana w Polsce w 2003 r.

Linki zewnętrzne
