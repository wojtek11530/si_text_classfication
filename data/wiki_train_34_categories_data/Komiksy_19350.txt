 – duże, najczęściej humanoidalne roboty, sterowane przez umieszczonego w jego wnętrzu pilota, autonomiczne bądź też zdalnie. Słowo oznacze także podgatunek shōnen.

Etymologia
Słowo "mecha" pochodzi od japońskiego słowa meka (メカ), będącego skrótem angielskiego "mechanical" (mechaniczny). Choć w języku japońskim mówiąc "meka" można mieć na myśli cokolwiek zaawansowanego technologicznie, dzięki wpływowi licznych anime oraz mang, poza Japonią jako "mecha" rozumie się wielkie humanoidalne roboty bojowe.

Przedstawienie w kulturze
Mecha przedstawiane w produkcjach zachodnich oraz wschodnich znacznie się różnią. Mecha w produkcjach japońskich są zazwyczaj bardzo zwinne i szybkie będąc przy tym zdolnymi do precyzyjnych działań (np. delikatne podniesienie cywila ręką a następnie ucieczka z terytorium wroga). Mecha projektowane przez firmy amerykańskie mają prawie zawsze charakter czysto militarny, a w wyglądzie i działaniu są realniejsze.

Mecha są zawsze bardzo potężnymi maszynami, a posiadanie jednego (lub samo bycie pilotem) zazwyczaj jest możliwe tylko dla członków organizacji wojskowych lub wysoko postawionych oficjeli państw i organizacji.

Istnieją jeszcze mecha cywilne, przystosowane na przykład do przenoszenia wielkich ciężarów bądź prac budowlanych. Dostępność takich pojazdów jest zazwyczaj na podobnym poziomie jak w realnym świecie do buldożerów czy dźwigów.

Sterowanie
Można wymienić cztery główne sposoby sterowania mecha:
zdalnie z centrum dowodzenia lub przy wykorzystaniu sztucznej inteligencji;
za pomocą odpowiednich drążków, dźwigni itp.;
poprzez mechaniczne przełożenie ruchów kończyn operatora na ruchy robota;
poprzez mentalne połączenie pilota i mecha.
Czwarty sposób pozwala na "zespolenie" się pilota z mechem, a tym samym pozwala mu poruszać się nim wyjątkowo płynnie i o wiele sprawniej, niżby było to możliwe przy użyciu jakiejkolwiek innej metody. Takie "zespolenie" oznacza zwykle również, że urazy mechaniczne sprawiane maszynie pilot będzie odczuwał na własnej skórze - ten element jest często wykorzystywany w mangach lub anime, aby zwiększyć dramaturgię powieści.

Mecha jako gatunek
Mecha jest gatunkiem mangi i anime skupiającym się wokół tytułowych robotów i ich pilotów. Nazewnictwo zazwyczaj różni się w zależności od serii, na przykład mecha w popularnej serii Gundam są nazywane Mobile Suitami, w The Vision of Escaflowne - Guymelefami itp. Motyw transformacji mecha lub pojazdu głównego bohatera jest dość często wykorzystywany (po raz pierwszy transformację mecha pokazano w Getter Robo, później także w bardziej popularnym w Polsce anime Generał Daimos). W wyniku fascynacji transformującymi się mecha powstała cała seria komiksów, seriali animowanych oraz filmów, Transformers.

Początki
Pierwszą mangą traktującą o gigantycznych robotach był wydany w 1958 Gigantor (w 1963 wyemitowano anime na jego podstawie). Manga ta zapoczątkowała popularny do dziś gatunek. Warto jednak zauważyć, że nie był on sterowany przez pilota siedzącego w jego środku, lecz zdalnie dzięki małemu urządzeniu - ktokolwiek je posiadał, kontrolował maszynę. W 1972 wyemitowano Mazinger Z - pierwsze anime, w którym robot był sterowany przez pilota siedzącego w jego wnętrzu. Warto zauważyć, że Mazinger Z jest najdłuższym serialem anime w historii mecha-anime, liczącym 92 odcinki. Ważnym, mającym do dziś odbicie w wielu serialach elementem jest wprowadzone przez Mazingera wykrzykiwanie nazw ciosów podczas ich wykonywania, co jest praktykowane do dziś. Kolejnym prekursorem gatunku był Getter Robo (wyemitowany w 1974). Wprowadził on, kontynuowany potem przez wiele serii, motyw składania jednego wielkiego mecha z kilku pojazdów i transformacji.

Znane serie
Poniżej przedstawiono listę bardziej znanych serii anime mecha. Większość z nich ma swoje mangi lub zaczynało jako manga i ze względu na dużą popularność mecha zostały animowane. Tytuły pogrubione były emitowane w polskiej telewizji.
Code Geass
- (TV, 25 odcinków, 2006) 
- (TV, 25 odcinków, 2008)
The Candidate for Goddess - (OVA, 12 odcinków, 2000)
Magic Knight Rayearth
Magic Knight Rayearth - (TV, 20 odcinków, 1994)
Magic Knight Rayearth 2''' - (TV, 29 odcinków, 1995)
Magic Knight Rayearth - (OVA, 3 odcinki, 1997)
Eureka seveN - (TV, 50 odcinków, 2005)
Full Metal Panic!
Full Metal Panic! - (TV, 24 odcinków, 2002)
Full Metal Panic! The Second Raid - (TV, 13 odcinków, 2005)
Geneshaft - (TV, 13 odcinków, 2001)
Machine Robo
Macross
Macross Plus - (OVA, 4 odcinków, 1994)
The Super Dimension Fortress Macross - (TV, 36 odcinków, 1983)
- (MOV, 1 odcinków, 1984)
- (OVA, 1 odcinków, 1987)
- (OVA, 6 odcinków, 1992)
Macross 7 - (TV, 52 odcinków, 1996)
Macross Dynamite 7 - (OVA, 4 odcinków, 1997)
Macross Zero - (OVA, 5 odcinków, 2002)
Macross Frontier - (TV, 25 odcinków, 2008)

Mobile Suit Gundam
Mobile Suit Gundam 0079 - (TV, 43 odcinków, 1979)
- (3 Filmy, 1981)
- (OVA, 6 odcinków, 1989)
Mobile Suit Gundam Wing - (TV, 49 odcinków, 1995)
- (Film, 1998)
'''''' - (Film, 1997)
Mobile Suit Gundam SEED - (TV, 50 odcinków, 2002)
- (OVA, 2 odcinków, 2004)
Mobile Suit Gundam SEED Destiny - (TV, 50 odcinków, 2004)
- (OVA, 1 odcinek, 2002)
Mobile Suit Gundam 00 - (TV, 50 odcinków, 2007)
Neon Genesis Evangelion
Neon Genesis Evangelion - (TV, 26 odcinków, 1995)
- (Film, 1997)
- (Filmy podzielony na 2 odcinki, 1997)
- (Film, 2000)
Patlabor
- (Film, 1993)
Patlabor Movie 1 - (Film, 1987)
RahXephon
RahXephon - (TV, 26 odcinków, 2002)
- (Film, 2003)
Sakura Taisen
Sakura Taisen - (TV, 25 odcinków, 2000)
Sakura Taisen the Movie - (Film, 2001)
Generał Daimos - (TV, 44 odcinków, 1978)
The Vision of Escaflowne
The Vision of Escaflowne - (TV, 26 odcinków, 1996)
- (Film, 2000)
Transformers
The Transformers - (TV, 98 odcinków, 1984)
Transformers The Movie - (Film, 1986)
Zone of the Enders Dolores - (TV, 26 odcinków, 2001)

Mecha w grach
Mecha są obecnie jednym ze standardowych elementów gier z gatunku science-fiction. Choć w wszystkich tego typu grach pilotujemy mecha, to charakterystyka samych pojazdów jak i rozgrywki nie jest jednolita. Jest tutaj wyraźnie widoczny podział wizji twórców zachodnich i wschodnich. Istnieją gry symulacyjne oraz akcji z mecha w rolach głównych. Te pierwsze mają charakter realistyczny i niedaleko im do bazujących na taktyce FPS, osadzonych w wojennych klimatach. W drugich natomiast przeciwników jest znacznie więcej, a dostępne bronie są mniej prawdopodobne, jak działa laserowe lub miecze świetlne.

Symulacje
W grach symulacyjnych, w których główną rolę grają mechy, gracz może wcielić się w pilota mecha, ale samo pilotowanie go nie jest jedynym stawianym przed nim wyzwaniem - należy dobrze przestudiować zasady działania mecha i odpowiednio dobierać wyposażenie tak, aby osiągnąć optymalną wydajność swojej jednostki oraz przystosować ją do indywidualnych preferencji pilota. Jednym z ważniejszych czynników jest wydzielane ciepło, ciężar sprzętu oraz pobór energii. Dopracowanie gier tego typu rośnie z roku na rok. 

Niektóre gry wolą połączyć symulację z mniej realistycznym podejściem - ideą jest przedstawienie dynamicznych walk mechów w połączeniu z olbrzymimi możliwościami przebudowy i modyfikacji pilotowanego mecha. W każdym jednak przypadku dużą część czasu gry spędza się właśnie na modyfikowaniu i wybieraniu części do złożenia mecha dokładnie według swoich preferencji. Z kilkoma wyjątkami, większość gier przedstawia widok z pierwszej osoby. Możliwa, a czasami wręcz zalecana, jest walka przy użyciu broni białej.

Gry akcji
Podgatunek ten charakteryzuje zwykle liniowy scenariusz i nieskomplikowane sterowanie. Stawia się duży nacisk na dynamikę i płynność ruchów, gracz ma do wyboru zestaw nierealistycznego, nierzadko zupełnie fikcyjnego i niepraktycznego w rzeczywistym świecie uzbrojenia. Dba się też, bardziej niż w symulacjach, o walory estetyczne.

Niektóre gry z mechami
Dostępne w  jednostki "Wolverine" oraz "Titan" są typowymi mechami, wyposażonymi odpowiednio :  Wolverine w karabiny a Titan w ciężkie działo.
Terranie z gry StarCraft mają jednostkę zwaną "Goliath". Jest to typowy mech, wyposażony podobnie jak mechy w C&C:TS w karabiny i rakiety przeciwlotnicze.
Serie Metal Gear, Metal Gear Solid jak i Metal Gear Acid sławnego twórcy gier Hideo Kojima w każej z odsłon stawiają przed bohaterem serii Solid Snake'iem prócz kilku pośrednich zadań jeden ostateczny cel: zniszczenie mecha - tytułowego Metal Geara, umożliwiającego odpalanie nuklearnych rakiet dalekiego zasięgu z praktycznie każdego miejsca na ziemi.
Gundam Wing posiada swoją grę na platformę SNES. Jest to bijatyka 2D z udziałem mechów i postaci z anime.
Super Robot Wars jest wydawaną przez Banpresto (oddział BANDAI) turową grą strategiczną skupiającą wiele mechów z różnych anime i mang w jedną skomplikowaną fabułę. Seria liczy sobie 42 gry, z których pierwsze wydano na Nintendo NESa, a ostatnie na konsolach siódmej generacji (Xbox 360). Z wyjątkiem  i  na konsolę Game Boy Advance, nie wydano ich poza Japonią.
Earth21xx - mechy są sterowane przez sztuczną inteligencje zwaną GOLAN. Przypominają typowe mechy z rakietnicami lub specjalnym uzbrojeniem.
W grze  gracz zasiada za sterami mechów nazywanych MDA. Gra nawiązuje klimatem do japońskiej mangi Patlabor i Appleseed.
W grze Battlefield 2142 gracz może sterować dwoma mechami: europejskim L5 Riesig (niem. Olbrzym) lub Azjatyckim T39 Bogatyr (rus. Wojownik).

Mechy a rzeczywistość
Budowa prawdziwego Mecha jest bardzo trudna i z praktycznego punktu widzenia zupełnie nieopłacalna, jako, że mobilność takich pojazdów w rzeczywistości byłaby, odwrotnie niż sugerują to wszelkie gry lub mangi, znikoma i samo chodzenie byłoby dla takiego kolosa niemałym wyzwaniem. Prawdopodobnie dałoby się osiągnąć stosunkowo sprawne mechy, jednak "tradycyjne" czołgi oraz samoloty spełniają swoje zadania wystarczająco sprawnie, i nie istnieje wymierna potrzeba prawdziwego mecha.

Problemem często pomijanym przez twórców jest problem zasilania i chłodzenia podzespołów mecha. Tak wielkie pojazdy (największe fikcyjne mechy sięgają nawet powyżej 40metrów, Mech Zearth w mandze i anime Bokurano osiągał 500 metrów wysokości) pobierają bardzo dużo energii, której utrzymanie na poziomie wystarczającym do operacji mecha na dłuższy czas byłoby poważnym problemem. Ten problem rozpoznano i wykorzystano do zwiększenia napięcia w Neon Genesis Evangelion oraz w Gundam SEED. W grach zazwyczaj problemy z zasilaniem i chłodzeniem są pomijane. Wyjątkiem jest seria Armored Core, starająca się połączyć japońską wizję mechów z stosunkowo realnymi ich zachowaniami (przegrzewaniem, niedoborem mocy itp.). Również w grze MechWarrior2 nadużywanie broni energetycznej szybko prowadziło do przegrzewania się mecha, co skutkowało jego automatycznym awaryjnym wyłączeniem na krótki czas, a w przypadku wymuszenia dalszego działania mogło spowodować eksplozję jednostki.

Realne mechy
Istnieje kilka realnych maszyn, które można uznać za mechy:
Land Walker - Z wyglądu i teorii działania jest to jak najprawdziwszy mech. Nie porusza się on jednak poprzez chodzenie - posiada wbudowane w nogi kółka, na których się ślizga w czasie "chodu".
Plustech Forest Walking Machine - choć nie jest to pojazd humanoidalny, sposobem poruszania się i samym mechanizmem jak najbardziej przypomina Mecha.





