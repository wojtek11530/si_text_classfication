Projekt Mozart – projekt zakładający liturgiczne wykonanie wszystkich utworów W. A. Mozarta do 2020 roku. Inicjatorami projektu są muzycy Stowarzyszenia "Mozart 2003". Pierwsze koncerty odbyły się w 2003 roku, kiedy to wykonano mszę Dominicus Messe KV 66 (było to pierwsze liturgiczne wykonanie tej mszy w Polsce) oraz motet Ave Verum Corpus KV 618. Utwory wykonuje złożony z 70 muzyków zespół, który stanowią absolwenci i studenci najlepszych Akademii Muzycznych w Polsce. 

Dyrygent
Dyrygentem projektu jest Szymon Wyrzykowski. Jest absolwentem Akademii Muzycznej w Poznaniu na wydziale dyrygentury chóralnej w klasie prof. Jana Szyrockiego oraz Akademii Muzycznej w Warszawie na wydziale Kompozycji, Dyrygentury i Teorii Muzyki, w specjalności dyrygentura symfoniczno-operowa w klasie prof. Antoniego Witaw klasie prof. Antoniego Wita. Od 2006 roku pełni funkcję dyrygenta Chóru Akademickiego Politechniki Szczecińskiej.

Historia
Projekt Mozart 2003

Projekt Mozart 2003 został zainaugurowany wykonaniem mszy Dominicus Messe KV 66 oraz motetu Ave Verum Corpus KV 618 Wolfganga Amadeusza Mozarta. Było to pierwsze w Polsce liturgiczne wykonanie Dominicus Messe. Podczas projektu został również wykonany utwór "Boże coś Polskę" w opracowaniu Andrzeja Nikodemowicza.

Projekt Mozart 2004
Repertuar Projektu Mozart 2004:
Weissenhaus Messe Wolfganga Amadeusza Mozarta 
Ave Verum Corpus Wolfganga Amadeusza Mozart
Maria Borecka - Hymn Wieczorny (prawykonanie).

Projekt Mozart 2005
W roku 2005 podczas trasy z eucharystiami przebiegającej przez dziewięć polskich miast był wykonywany następujący repertuar:

Maria Borecka – Kantata o chlebie (utwór napisany na zamówienie stowarzyszenia -prawykonanie)
W.A. Mozart Missa brevis d-moll KV 65
W.A. Mozart Ave Verum Corpus KV 618
Katarzyna Kwiecień – Źródło (do słów Tryptyku Rzymskiego – również prawykonanie)
W.A. Mozart Regina Coeli C-dur KV108

Projekt ten oraz tematyka utworów zamówionych nawiązywały do odejścia Jana Pawła II w pół roku po jego śmierci. 

Projekt Mozart 2006
Oprócz muzyki W.A. Mozarta wykonany został utwór inspirowany encykliką papieża Benedykta XVI Deus caritas est, warszawskiego kompozytora Aleksandra Kościowa zatytułowany Dilexit.

Repertuar Projektu Mozart 2006:
Wejście: Misericordias Domini KV 222
Kyrie: Missa brevis G-dur KV 49
Gloria: Missa brevis G-dur KV 49
Przygotowanie darów: chorał
Credo: Missa brevis G-dur KV 49
Sanctus, Benedictus: Missa brevis G-dur KV 49
Agnus Dei: Missa brevis G-dur KV 49
Komunia i Uwielbienie: Ave Verum Corpus KV 618, Motet "Exultate, jubilate" KV 165 ,  Te Deum Laudamus C-dur KV 141
Wyjście: Aleksander Kościów - Dilexit (prawykonanie)

Projekt Mozart 2007
Temat przewodni to "Veni Sancte Spiritus".
Podczas tegorocznego projektu Stowarzyszenie "Mozart 2003" zagrało  17 koncertów w 16 miastach. 
Repertuar Projektu Mozart 2007:
Wolfgang Amadeusz Mozart:
Veni Sancte Spiritus C-dur KV 47
Spatzen Messe C-dur KV 220
Ave Verum Corpus KV 618 
Miserere KV 85 (73s)
Litaniae de venerabili altaris Sacramento KV 243
Przemysław Zych - Agni Canticum (prawykonanie)

Chórmistrz Projektu Mozart 2007:
Katarzyna Sobas-Klocek 

Projekt Mozart 2008
Repertuar Projektu:
Pastoralmesse G-dur KV 140
Benedictus sit Deus - Offertorium KV 117
Quaerite primum regnum Dei - Antiphon KV 86
Regina coeli KV 276
Ave Verum Corpus KV 618
Bartosz Kowalski-Banasewicz - Jubilate Deo

Projekt Mozart 2009
Repertuar Projektu:
Trinitatis messe C-dur KV 167
Offertorium - Venite populi KV 260 (248a)
Sonate all'epistola C-dur KV 278 (271e)
Kyrie d-moll KV 90
Ave Verum Corpus KV 618
Wojciech Błażejczyk - Hora Judici

Zobacz też
chór (muzyka)
chóry w Polsce

Linki zewnętrzne
