Karl Bolle vel Carl Bolle (ur. 20 czerwca 1893 w Berlinie; zm. 9 października 1955 tamże) – as lotnictwa niemieckiego z 36 zwycięstwami w I wojnie światowej. W czasie II wojny światowej doradca Luftwaffe.

Urodzony w Berlinie w rodzinie właściciela sklepu spożywczego studiował ekonomię na Uniwersytecie w Oksfordzie. Po powrocie do Prus w 1913 roku wstąpił do wojska i w stopniu porucznika służył w 7 Pułku Huzarów von Seydlitz. W pułku walczył najpierw na froncie zachodnim w Belgii i Francji gdzie brał m.in. udział w I bitwa nad Marną. Następnie wraz z pukiem został przerzucony na front wschodni najpierw na tereny Polski, a później Łotwy. W końcu 1915 roku został odznaczony Krzyżem Żelaznym II klasy.

Służba w Luftstreitkräfte
W lutym 1916 roku został przeniesiony do Luftstreitkräfte. Po odbyciu szkolenia od lipca 1916 służył w Kampfgeshwader 4, a potem w Kasta 23. W Kasta 23 latał w jednej załodze wówczas z obserwatorem Lotharem von Richthofen. W październiku 1916 roku został ranny. Po wyleczeniu ran do służby wrócił dopiero w lecie 1917 roku. Został przydzielony do Jasta 28, w której odniósł swoje pierwsze zwycięstwo powietrzne 8 sierpnia 1917 roku. Do stycznia 1918 roku odniósł kolejne 4 zwycięstwa. 

20 lutego 1918 roku został przeniesiony od Jasta 2 na stanowisko dowódcy, które zajmował do końca wojny. W eskadrze odniósł 31 zwycięstw. W dniu sierpniu 1918 roku został odznaczony orderem Pour le Merite.

Po I wojnie światowej
Po zakończeniu wojny Karl Bolle pozostał w lotnictwie. Na początku 1920 roku został mianowany dyrektorem niemieckiej szkoły pilotażu transportowego (Deutschen Flugtransportschule). W latach trzydziestych został doradcą Luftwaffe bezpośrednio podlegającym Göringowi.

Odznaczenia
Pour le Mérite – 28 sierpnia 1918
Krzyż Rycerski Królewskiego Orderu Rodu Hohenzollernów
Krzyż Żelazny I Klasy
Krzyż Żelazny II Klasy

Bibliografia
Fokker D VII Aces of World War 1''. Norman L. R. Franks, Greg VanWyngarden. Osprey Publishing, 2003. ISBN: 1-841765-33-3
Norman Franks, et. al. Fokker Dr.I Aces of World War I. 2001, Osprey Publishing. ISBN 1-84176-223-7
