Bogdan Łazarkiewicz (ur. 10 października 1929 w Mokrzeszy) – profesor doktor habilitowany nauk medycznych specjalizujący się w chirurgii ogólnej. W latach 1978-1984 prorektor (dwie kadencje) a od 1987 do 1990 rektor Akademii Medycznej we Wrocławiu. Od 2000 roku na emeryturze.

Życiorys
Studiował na wrocławskiej Politechnice, Uniwersytecie Wrocławskim oraz uczelni, której później przewodził. Lekarzem został w 1954 roku. Pracował w kilku placówkach ochrony zdrowia Wrocławia oraz Akademii. W latach 1961-2000 pracował w II Klinice Chirurgicznej AM we Wrocławiu. Szybko wspinał się po szczeblach kariery:
1964: doktor nauk medycznych
1972: doktor habilitowany
1981: profesor nadzwyczajny
1989: profesor zwyczajny.

Doktor honoris causa Akademii Rolniczej we Wrocławiu (2002 r.) i Akademii Medycznej we Wrocławiu (2009 r.).
Napisał ponad 320 prac na temat chirurgii jamy brzusznej, gruczołów i narządów oraz układu krążenia. Zajmował się także obrażeniami wielonarządowymi, urazami termicznymi a także chorobami, które krzyżowały chirurgię i z ginekologią i urologią.

Pod jego patronatem wykształciło się wielu chirurgów. Patronował dwudziestu doktorom i trzem pracom habilitacyjnym.

Pełnił m.in. funkcje:
Przewodniczący Wrocławskiego i Dolnośląskiego Oddziału Towarzystwa Chirurgów Polskich: 1993-1995
Prezes Zarządu Głównego Towarzystwa Chirurgów Polskich: 1989-1991.

Członkostwo
Faktyczne lub honorowe:
[http://www.tchp.wroc.pl/index.php/zarzd.html Towarzystwo Chirurgów Polskich Oddział Dolnośląski]
Towarzystwo Chirurgów Czechosłowackich
Polskie Towarzystwo Anestezjologii i Intensywnej Terapii
Deutsche Gesellschaft für Chirurgie
International College of Surgeous Poland Section

A także współredagowanie czasopism naukowych.

Ordery, odznaczenia i wyróżnienia
Wymieniono tylko część:
Krzyż Komandorski Orderu Odrodzenia Polski (1999)
Krzyż Oficerski Orderu Odrodzenia Polski
Krzyż Kawalerski Orderu Odrodzenia Polski
Medal Komisji Edukacji Narodowej
medale Academia Medica Wratislaviensis Polona
medale Gloria Medicinae
medal Wydziału Medycyny Weterynaryjnej Akademii Rolniczej we Wrocławiu
Nagroda Kolegium Rektorów Uczelni Wrocławia za integrację środowiska akademickiego.

Nagradzany również przez Ministra Zdrowia i Opieki Społecznej.

Bibliografia
Poczet Rektorów i Dziekanów Akademii Medycznej we Wrocławiu, Wrocław, Akademia Medyczna im. Piastów Śląskich, 2011, ISBN: 978-83-7055-427-9
Renata Sławińska, Władze Uczelni w: Academia Medica Wratislaviensis 1950–2000,  Wrocław, Akademia Medyczna im. Piastów Śląskich, 2000, ISBN: 978-83-7055-204-8
