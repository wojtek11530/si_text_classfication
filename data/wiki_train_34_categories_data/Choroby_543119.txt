Krwiak opłucnej – powstaje w wyniku uszkodzenia naczyń międzyżebrowych lub miąższu płuca przez złamany fragment żebra lub też w wyniku uszkodzenia przez uraz otwarty (ranę) klatki piersiowej. W każdym przypadku konieczne jest wykonanie zdjęcia RTG w pozycji siedzącej chorego, a jedynym sposobem leczenia jest wprowadzenie drenu i odsysanie krwiaka.

Ponieważ jama opłucnej może pomieścić dużą ilość krwi (30%-40% objętości krwi krążącej) to masywny krwiak opłucnej zdarza się po urazowym uszkodzeniu serca lub dużych naczyń.

Objawy
choroba ma przebieg ostry czyli charakteryzuje się szybkim i gwałtownym przebiegiem
ból w klatce piersiowej
duszność
częstoskurcz
uczucie osłabienia

Przyczyny
uraz tępy lub uraz drążący klatki piersiowej
choroby przebiegające z obniżoną krzepliwością krwi (np. hemofilia)

Leczenie
drenaż jamy opłucnowej
przy masywnych krwawieniach – torakotomia z ewakuacją krwi oraz zapewnienie miejscowej hemostazy

Bibliografia
