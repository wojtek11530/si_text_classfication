 – seria opowiadań przygodowo-fantastycznych autorstwa Hajimego Kanzaki, zaadaptowana również na mangę i anime (cztery serie telewizyjne, dwie serie OAV oraz pięć filmów). W uniwersum Magicznych wojowników osadzono również akcję trzech gier RPG przeznaczonych na konsolę PlayStation oraz jednej na platformę Super Nintendo Entertainment System.

Magiczni wojownicy opowiadają o przygodach młodej czarodziejki, Liny Inverse, i jej towarzyszy, którzy podróżują razem po świecie. Przy użyciu miecza i potężnej magii walczą z czarownikami, potworami, mrocznymi władcami i bandytami.

Pomimo tego, że serie OAV i cztery filmy zostały wydane po emisji serii telewizyjnych, są ich prequelami, opowiadają o czasach, kiedy to Lina była znana jako łowca bandytów i pogromczyni smoków. Towarzyszy jej w tych przygodach Naga.

Pierwsza seria telewizyjna wyemitowana została w 1995 roku na antenie TV Tokyo. Dwa kolejne sezony, noszące podtytuły Next i Try, debiutowały w 1996 i w 1997 roku. 2 lipca 2008 rozpoczęła się emisja czwartego sezonu, Slayers Revolution.
Każda z serii rozpoczyna się humorystycznie, powoli tworząc poważniejszy nastrój związany z problemami równowagi świata, zagrożonej przez demoniczne siły. Zachowują one jednak swój komediowy charakter, prezentując gorący temperament Liny oraz jej skłonność do wykorzystywania towarzyszy.

W Polsce trzy pierwsze serie (Slayers, Slayers Next, Slayers Try) wyemitowano pod wspólną nazwą Magiczni wojownicy. Manga wydana została przez wydawnictwo JPF pod tytułem Slayers: Magiczni wojownicy. Czwartą serię, Slayers Revolution, wyemitowano w 2012 roku na kanale AXN Spin.

Bohaterowie
Lina Inverse (seiyū: Megumi Hayashibara) – rudowłosa szesnastoletnia dziewczyna, mistrzyni czarnej magii. W wielu miastach znana jako osoba awanturnicza, atakująca grupy bandytów w celu odebrania im skarbów. Podróżuje z Gourrym, jej samozwańczym „opiekunem”, mając chrapkę na jego magiczny miecz. Jest uważana za brzydki i płaski jak deska do prasowania postrach smoków.
Gourry Gabriev (seiyū: Yasunori Matsumoto) – wędrowny fechtmistrz, który spotyka Linę w pierwszym odcinku serii. Od tego momentu zostaje jej towarzyszem, nazywając siebie „opiekunem” Liny. Jest posiadaczem Miecza Światła, znanego również pod nazwą Gorun Nova, przekazywanego w jego rodzinie z pokolenia na pokolenie. Nie jest dobrze wykształcony, ma bardzo słabą pamięć, znakomicie jednak posługuje się mieczem.
Zelgadis Greywords (seiyū: Hikaru Midorikawa) – chimera, w 1/3 człowiek, w 1/3 golem, w 1/3 demon. Zelgadis jako człowiek pragnął zdobyć wielką moc, więc Rezo spełnił jego prośbę, zamieniając go w chimerę. Przemiana zmieniła go fizycznie – otrzymał kamienną skórę i metalowe włosy. Jest dobrym wojownikiem i magiem. Zelgadis bardzo nie lubi miast, gdyż wstydzi się swego wyglądu. Kiedy zrozumiał, jak wiele kosztuje go uzyskana od Rezo siła, zaczął poszukiwać sposobu na odzyskanie dawnego wyglądu.
Amelia Will Tesla Seyruun, (seiyū: Masami Suzuki) – księżniczka miasta Seyruun. Amelia (podobnie jak jej ojciec) jest fanatyczką sprawiedliwości . Podkochuje się w Zelgadisie. Często zanudza pozostałych bohaterów wykładami na temat sprawiedliwości.
Xellos (seiyū: Akira Ishida) – najpotężniejszy Mazoku niebędący lordem. Ma ok. 1020 lat. Panią Xellosa jest Wielka Bestia Zelas Metallium. Każdy z lordów miał prawo stworzyć sobie dwójkę sług – kapłana i generała. Władczyni Bestii postąpiła inaczej – stworzyła Mazoku, który jest jednocześnie kapłanem i generałem. Xellos to jedna z najbardziej tajemniczych postaci, bezustannie ma zamknięte oczy i uśmiech na twarzy. Sam zwykł nazywać siebie „tajemniczym kapłanem”. Ma skłonność do nagłego pojawiania się i znikania. 
Sylphiel Niels Rada (seiyū: Yumi Tōma) – kapłanka zakochana w Gourrym. Córka władcy Sairaag, miasta zniszczonego doszczętnie przez Kopię Rezo po wchłonięciu przez niego mocy Bestii Zanaffar. Kompletnie nie radzi sobie z jakąkolwiek magią ofensywną, jednak w serii NEXT wykorzystuje ona Dragon Slave przeciwko Fibrizzo. Jest to jedyne zaklęcie ofensywne jakie potrafi rzucić Sylphiel.
Naga the White Serpent (seiyū: Maria Kawamura); pojawia się tylko w OAV, filmach kinowych oraz w 4. tomie mangi – towarzyszka Liny z nieprzyjemnym śmiechem, uważająca się za jej największą rywalkę. Mało rozumna, choć niebywałej urody i, w swoim mniemaniu, posiadająca duże zdolności magiczne.

W serii Try pojawiają się inni bohaterowie, mający duży wpływ na akcję:
Filia Ul Copt (seiyū: Houko Kuwashima) – kapłanka świątyni złotych smoków, dysponująca potężną białą magią. Jest w stanie walczyć nawet ze słabszymi Mazoku. Notorycznie kłóci się z Xellosem, okładając go wielką maczugą, którą trzyma zawsze pod spódnicą. Zwykle występuje w postaci kobiety, aczkolwiek ma wtedy smoczy ogon. Może zmienić w wielką smoczycę, przy czym Lina i reszta (poza Xellosem) wykorzystują ją wtedy w charakterze środka lokomocji.
Valgaav (seiyū: Wataru Takagi) – starożytny smok oraz Mazoku. Należał do rasy starożytnych smoków, zniszczonej przez rasę smoków złotych. Podczas tej smoczej wojny Valgaav został ciężko ranny. Gaav – Demoniczny Król Smoków (jap. Maryu-ou Gaav; w niektórych tłumaczeniach Smok Chaosu Gaav) zmienił go w Mazoku w zamian za przysięgę wierności. Okazało się jednak, że moce Mazoku i starożytnego smoka zwalczały się nawzajem, co sprawiało Valgaavowi ogromny ból. Prawdziwe imię Valgaava to Val (jap. waru), Maryu-ou Gaav nadał Valowi swoje imię, gdy ten zgodził się zostać jego sługą.

Uniwersum Magicznych wojowników
Shinma War – Shinma War była wielkim konfliktem pomiędzy Lordem Ciemności Ruby Eye Shabranigdo (Rubinooki Shabranigdo), a Boskim Władcą Flare Dragon Cephied (Płomienny Smok Cephied) o panowanie nad światem Slayers. Zakończyła się rozdzieleniem Shabranigdo na siedem fragmentów i zapieczętowaniem ich w ludzkich duszach, oraz podzieleniem się Cephieda na czterech smoczych władców, którzy mieli czuwać, by kawałki władcy demonów się nie odrodziły.
Kōma War – Kōma War jest tez przez niektórych tłumaczona jako Wojna Upadku Potworów (The War of the Monster's Fall) była największym konfliktem jaki zaistniał w świecie Slayers. Odbyła się około 1000 lat przed narodzeniem Liny Inverse. Jej zarzewiem stało się odrodzenie jednego z fragmentów Shabranigdo, zapieczętowanego w duszy wielkiego maga Lei Magnusa. Przebudzony władca demonów rozpoczął wojnę z Królem Wodnym Smokiem Ragardią i pokonał go, sam jednak przywarł do ziemi tak mocno, że nie jest w stanie się poruszyć. Od tej pory spoczywa daleko na biegunie, znany jako ,,północny władca demonów".

Świat w Magicznych wojownikach jest płaski, opiera się na Lasce Bogów. Istnieją cztery światy, w każdym z nich para przeciwników toczy ze sobą śmiertelny bój. W świecie Liny tymi przeciwnikami są Rubinooki Shabraningdo i Cephied. Cephied zginął, lecz zdołał rozszczepić Shabraningdo na części i uwięzić je. Stało się to podczas wojny upadku potworów. Wtedy też Wodny Smok uwięził Gaava w ludzkim ciele, przez co nie mógł już nigdy więcej stać się pełnym Mazoku. Również z tego okresu pochodzi opowieść o księdze, w której została zapisana cała wiedza Mazoku na temat czarnej magii. Tej właśnie księgi, zwanej Claire Bible, szuka Lina w serii Next.

Shabraningdo jest panem wszystkich Mazoku. Potężniejsza od niego jest tylko twórczyni świata, Pani Koszmarów, nazywana przez ryuzoku (smoki) Złotą Panią. Poniżej Shabraningdo w hierarchii Mazoku stoi pięć jego sług, lordów Mazoku:
Ha-ou Dynast Grausherra
Władca Piekieł Mei-ou Phibrizzo
Demoniczny Król Smoków Maryu-ou Gaav
Wielka Bestia Juu-ou Zellas Metallium
Kai-ou Deep Sea Dolphin.
istnieje jeszcze rasa Shinzoku (bogów). Trzej pomniejsi przedstawiciele tej rasy zostali ukazani w serii Try. Są to sługi Smoka Nocy Vorfeeda: Armais, Erulogos i Sirius, przybysze ze świata Dark Stara.

Gry
Ukazało się pięć gier video związanych z serią. Są to:
Slayers Royal (PlayStation, Sega Saturn)
Slayers Royal 2'' (PlayStation, Sega Saturn)
Slayers Wonderful (PlayStation)
Slayers (SNES)
Slayers (PC)
Ponadto ukazała się gra fabularna Slayers, wydana przez Guardians of Order w systemie d20.

Rozbieżności w imionach
W zależności od tłumaczeń, tym samym bohaterom nadano różne imiona.
Lina, Rina, Reena
Naga, Nahga, Naaga, Nagha
Amelia, Ameria
Filia, Firia, Philia, Fillia
Sylphiel, Sylpheel, Shilfiell
Gourry, Gauri, Gaori, Gaudi
Xellos, Xelloss, Zeross, Zeros, Ceros
Zelgadis, Zelgadiss
Zelas (Metallium), Zellas, Xelas, Xellas
Valgaav, Valgarv, Vargav, Vargarv
Gaav, Garv
Martina, Maltina, Milfina

Linki zewnętrzne
