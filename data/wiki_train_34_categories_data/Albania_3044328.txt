Kënga Magjike (Pieśń magiczna) – albański festiwal muzyczny organizowany corocznie w listopadzie w Tiranie. Inicjatorem powstania festiwalu konkurencyjnego wobec odbywającego się wcześniej Festivali i Këngës był Ardit Gjebrea. Nowa impreza muzyczna miała zaprezentować bardziej zróżnicowaną muzykę, w tym także artystów związanych ze sceną alternatywną. Festiwal odbywa się od 1999, a od siódmej edycji w 2005 w nowym formacie. Piosenki startujące w konkursie są emitowane miesiąc przed półfinałem imprezy, a wyboru dokonują słuchacze. Wyłonione w ten sposób utwory podlegają ocenie jury.

Festiwal odbywa się w stołecznym Pałacu Kongresów. W pierwszej edycji Festiwalu zaprezentowano 17 utworów, a zwyciężyła Elsa Lila utworem "Vetem Nje Fjale". Dwukrotnym zwycięstwem w festiwalu może poszczycić się tylko Irma Libohova, która wraz z siostrą Erandą zwyciężyła w drugiej edycji, a następnie już samodzielnie w szóstej edycji.

Ostatnia jak dotąd 14 edycja Festiwalu odbyła się w dniach 8-10 listopada 2012. Do konkursu zgłoszono 270 utworów, z czego do dwóch półfinałów wybrano 43 utwory. Oprócz nagrody głównej (Alban Skënderaj), wręczono także nagrody za drugie (Aleksander & Renis Gjoka) i trzecie miejsce (Juliana Pasha).

Zwycięzcy Kënga Magjike


Bibliografia
