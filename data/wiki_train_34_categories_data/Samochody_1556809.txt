Pontiac Phoenix – samochód kompaktowy sprzedawany w latach 1977 - 1984 pod marką Pontiac  należącą do koncernu General Motors. Produkowane były dwie generacje modelu, obie opierały się na samochodach Chevroleta, obie budowane były także na tej samej płycie podłogowej GM X:
1977-1979 - oparty na tylnonapędowym samochodzie Chevrolet Nova, dostępny jako 2-drzwiowe coupe lub 4-drzwiowy sedan. Dostępne były dwa silniki: 3,8l V6 lub 5,0l V8, można je było połączyć z 3- lub 4-stopniową skrzynią manualną lub 3-biegowym automatem.
1980-1984 - oparty na przednionapędowym samochodzie Chevrolet Citation, dostępny jako 2-drzwiowe coupe lub 5-drzwiowy hatchback. Dostępny były dwa silniki: 2,5l R4 oraz 2,8L V6. Montowano 3-biegowe automatyczne skrzynie biegów lub 4-biegowe ręczne.

Phoenix został zastąpiony przez model Grand Am w 1985.

Bibliografia
James M. Flammang und Ron Kowalke: Standard Catalog of American Cars 1976-1999. Krause Publication, Iola 1999. ISBN 0-87341-755-0, S. 826-856.













