Monety kolekcjonerskie III RP są kontynuacją monet kolekcjonerskich emitowanych w okresie PRL.

W pierwszych latach z powodu występowania inflacji nominały były coraz wyższe, aby odzwierciedlić wartość kruszcu z nich wybitego, w ciągle zmniejszającym swoją siłę nabywczą złotym. Zmianę wprowadziła denominacja w 1995 roku. Od tego czasu najczęstszymi nominałami wydawanych monet kolekcjonerskich są srebrne o nominale 10 i 20 złotych oraz złote o nominale 100 i 200 złotych.

Monety kolekcjonerskie są prawnymi środkami płatniczymi w Polsce. Ich emisję zatwierdzają zarządzenia Prezesa Narodowego Banku Polskiego publikowane w Dzienniku Urzędowym Rzeczypospolitej Polskiej.

Okres przed denominacją
W latach 1990-1994 Narodowy Bank Polski wydał oficjalnie 66 monet kolekcjonerskich, aczkolwiek 15 z nich, z wizerunkami Tadeusza Kościuszki, Józefa Piłsudskiego i Fryderyka Chopina nie zostały wyprodukowane na jego zlecenie. Monety zostały wybite przez prywatną firmę w mennicy w Los Angeles. Do Polski trafiły dopiero w 1994 roku i sprzedawane były przez PKO Bank Polski.

Najczęściej emitowanymi wówczas nominałami były 200 000 i 300 000 zł, wybite w srebrze. W latach tych zostały zapoczątkowane serie Żołnierz polski na frontach II wojny światowej, Zamki i pałace w Polsce oraz Zwierzęta Świata.

Tylko jedna moneta w tym okresie nie posiadała okrągłego kształtu. Było to 300 000 zł wybite w formie siedmiokąta foremnego z okazji 70-lecia odrodzenia Banku Polskiego.

Spis monet


Okres po denominacji
Od 1995 Narodowy Bank Polski emituje corocznie monety kolekcjonerskie o nominale 10, 20 i 200 zł. Od 1997 regularnie emitowany jest nominał 100 zł, a od 2008 dodatkowo inne, w tym o nietypowych kształtach.

W 2010 roku została wprowadzona platforma aukcyjna "Kolekcjoner", która wyłaniała cenę emisyjną w procesie licytacji. Dotychczas cenę ustalał bank centralny, a od tego roku wszystkie monety sprzedawane są w cenie ukształtowanej według ofert złożonych przez użytkowników. W 2011 został uruchomiony sklep "Kolekcjoner", w którym emitent oferował kupno monet wyemitowanych przed wprowadzeniem systemu aukcyjnego oraz egzemplarzy niekupionych na aukcjach.

Dodatki i zdobienia monet
Często celem uatrakcyjnienia monety (najczęściej srebrnej) poddaje się ją dodatkowym procesom, ozdabia się różnymi materiałami, bądź wybija w nietypowym kształcie. Pierwszy dodatek pojawił się w 2001 roku i był to bursztyn na monecie srebrnej Szlak Bursztynowy. Najczęściej pojawiającym się dodatkiem na monetach jest farba.



Liczba monet w danych latach
Poniższa tabela przedstawia liczbę wybitych monet kolekcjonerskich w poszczególnych latach z podziałem na srebrne i złote monety oraz z uwzględnieniem najpopularniejszych nominałów. Dane pochodzą z archiwalnych planów emisyjnych Narodowego Banku Polskiego.






Linki zewnętrzne
