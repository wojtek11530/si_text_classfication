



Plac Centralny – centralne miejsce Nowej Huty, w administracyjnej dzielnicy XVIII. Przeznaczony dla spacerowiczów, ale jednocześnie pełniący rolę węzła komunikacyjnego i punktu przesiadkowego.

Historia
Realizacja budowy rozpoczęła się w 1949 roku. Autorami koncepcji architektonicznej byli Tadeusz Ptaszycki oraz Marta i Janusz Ingardenowie. 
Miał tam powstać teatr, a za nim, na Łąkach Nowohuckich – jezioro. Pośrodku Placu miał stanąć obelisk. Pomysł został jednak zaniechany w połowie lat pięćdziesiątych XX wieku.
W latach osiemdziesiątych rozpoczęto budowę Nowohuckiego Centrum Kultury (NCK) w miejscu wcześniej wspomnianego teatru, który wybudowano w innym miejscu Nowej Huty. NCK miało być jednym z największych domów kultury w Polsce.
W 2004 roku Rada Miasta Krakowa przeznaczyła milion złotych na modernizację Placu Centralnego. Miał zostać przywrócony wygląd Placu sprzed 55 lat. Wykonano w środku deptak z ławkami, zmodernizowano zieleń, pojawiły się ławki, kosze na śmieci, stylowe ogrodzenia zieleni. Na Aleję Róż, jak i na Plac powróciły lampy kandelabrowe.

8 września 2004 roku radni z Rady Miasta Krakowa zmienili nazwę placu, dodając do jego nazwy patrona – Ronalda Reagana. Początkowo planowano usunięcie z nazwy słowa "Centralny", ale wskutek działań Komitetu Obrony Nazwy Placu Centralnego, założonego przez mieszkańców oraz niektórych radnych miasta i radnych nowohuckich dzielnic, zmiana ograniczyła się do dodania patrona.

Wygląd
Charakterystycznymi elementami Placu Centralnego są arkady, którymi są przykryte niektóre partery sklepowe.
Renesansowe i barokowe rozwiązania architektoniczne to przede wszystkim: 
balkony przypominające renesansowe loggie, ozdobione kolumnami
różnego rodzaju zdobienia zewnętrznych elewacji
witryny sklepowe przypominające rozwiązania arkadowe

Komunikacja
Przez Plac Centralny przejeżdżają poszczególne linie tramwajowe i autobusowe:

Linie tramwajowe dzienne
4 Bronowice Małe - Wzgórza Krzesławickie
10 Borek Fałęcki - Pleszów
16 Mistrzejowice - Kopiec Wandy
21 Osiedle Piastów - Pleszów
22 Walcownia – Borek Fałęcki

Linie tramwajowe nocne
62 Czerwone Maki - Plac Centralny im. R. Reagana

Linie autobusowe miejskie
163 Rżąka - Aleja Przyjaźni / Kombinat
174 Osiedle Kurdwanów - Kombinat

Linie autobusowe przyspieszone
502 Cracovia Stadion - Plac Centralny im. R. Reagana

Linie autobusowe nocne
642 Aleja Przyjaźni - Rondo Kocmyrzowskie im. Ks. Gorzelanego

Podział
Z Placu Centralnego symetrycznie wychodzą cztery ulice:
w stronę centrum Krakowa (na zachód) i w stronę Sandomierza (na wschód) – Al. Jana Pawła II
w stronę Huty im. Tadeusza Sendzimira – Al. Solidarności
w stronę Mistrzejowic – Al. Władysława Andersa
w kierunku północnym – Aleja Róż

Plac Centralny składa się z pięciu części złożonych na osiedla, które wypełniają Centrum Nowej Huty:
Centrum A
Usytuowane jest po wschodniej stronie Centrum. W ciągu handlowym znajdował się znany w Nowej Hucie i Krakowie dom Mody Polskiej oraz dwa banki.

Centrum B
Północno-wschodnia część Placu. Znajdują się tam takie obiekty jak Cepelix (dawna Cepelia), bank BPH (dawniej restauracja "Arkadia"), salon sieci komórkowej "Orange".
Jest usytuowane po prawej stronie od Alei Róż.

Centrum C
Północno-zachodnia część. Znajduje się tam księgarnia Skarbnica, jest tam też sklep papierniczy.

Centrum D
Zachodnia część. Znajduje się tam kwiaciarnia, Deutsche Bank. W miejscu dawnego klubu prasy znajduje się sklep spożywczy "Bosman". Jest usytuowany po lewej stronie od Alei Władysława Andersa.

Część południowa placu nie jest zabudowana. Znajduje się tam pomnik Solidarności. Jest traktowana jak park połączony z nowohuckimi Łąkami i mający rozległy widok z wiślanej skarpy na dolinę rzeki oraz Pogórze Wielickie.

Centrum E
Południowo- wschodnią część nowohuckiej skarpy zabudowano budynkami w latach siedemdziesiątych. Tak stworzono nowe osiedle nazwane Centrum E. Osiedle to znacznie odbiega pod względem architektonicznym w stosunku do osiedli Centrum A, B, C, D.

Na osiedlu Centrum E znajduje się Bank PKO BP oraz czterogwiazdkowy .






