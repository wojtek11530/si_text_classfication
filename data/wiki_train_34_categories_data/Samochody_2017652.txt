Renault Latitude – samochód osobowy klasy średniej-wyższej marki Renault produkowany w wersji sedan od 2010 roku jako europejska wersja Samsunga SM5 III generacji. Pojazd został zaprezentowany podczas Międzynarodowej Wystawy Samochodowej w Moskwie 25 sierpnia 2010 roku. 





Od Samsunga SM5 III różni się m.in. atrapą wlotu powietrza chłodnicy i kształtem przedniego zderzaka. We wrześniu 2010 roku został pokazany na salonie samochodowym w Paryżu. Sprzedaż na rynkach Azji, Afryki i Ameryki Łacińskiej rozpoczęła się pod koniec 2010 roku, a do Europy auto trafiło na początku 2011 roku.

W 2013 roku auto przeszło delikatny face lifting. Zmodyfikowano reflektory, które wyposażono w pasek diod LED, zmieniono zderzak przedni i atrapę chłodnicy. Z tyłu przestylizowano delikatnie światła.

W wyposażeniu auta można znaleźć m.in. fotel kierowcy z funkcją masażu, trzystrefową klimatyzację z jonizatorem powietrza oraz podwójnym rozpylaczem zapachów i systemem audio marki Bose. Auto posiada biksenonowe reflektory z funkcją doświetlania zakrętów, zespolone diodowe tylne lampy. Wyposażony jest w system hands-free. Linię auta podkreślono chromowanymi wstawkami.

Wyposażono je w komponenty aliansu Renault-Nissan.

Silniki


Wersje
Expression (2.0 140)
Privilege (2.0 140, 2.0 dCi 150, 2.0 dCi 175, 2.0 dCi 175aut.)
Initiale (2.0 dCi 175aut., 3,0 dCi 240aut.)



Linki zewnętrzne
http://www.renault-latitude.com









