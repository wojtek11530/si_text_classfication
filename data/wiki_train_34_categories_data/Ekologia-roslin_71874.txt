Faunistyczny Rezerwat przyrody Jezioro Karaś – położony jest w województwie warmińsko-mazurskim, 6 km od Iławy na Pojezierzu Iławskim.

Położony na terenie Leśnictwa Rydzewo, Nadleśnictwa Iława. Pod względem administracyjnym znajduje się w gminach Biskupiec i Iława, w powiatach nowomiejskim i iławskim. Utworzono go w celach naukowych i dydaktycznych dla zachowania zarastającego jeziora wraz z bagnami. Jest miejscem lęgowym licznego ptactwa wodnego i błotnego.

Akt powołujący rezerwat ukazał się w MP nr 42, poz. 243 z 30.05.1958 r./ zm. MP nr 17 poz.119 z 1989 r.


Jezioro Karaś jest typowym obiektem do badań dynamiki biocenozy jeziornej, a szczególnie jej przechodzenie w biocenozę torfowiskową.
Najwięcej jest tu roślinności przybrzeżnej typu szuwarowego, zbiorowiska turzycowe oraz lasy olchowe. Jezioro jest dość płytkie, a dno jeziora porasta ramienica.

Rośliny chronione
rosiczka długolistna
rosiczka okrągłolistna
wawrzynek wilczełyko
kruszczyk błotny
podkolan biały 

W skład rezerwatu wchodzą
Wody: 47%
Lasy: 29%
Bagna: 24%



Świat zwierzęcy
Na terenie rezerwatu zarejestrowano występowanie kilkuset gatunków ptaków, w tym:
podróżniczek
samotnik
kszyk
droździk
strumieniówka
świerszczak zwyczajny
brzęczka
łozówka
rokitniczka
potrzos
dziwonia
wąsatka
hełmiatka
świstun
bielik
bocian czarny
czapla biała
gęś gęgawa
kaczka
łabędź
łyska
rybołów
wydrzyk
żuraw

Jezioro
Jezioro znajduje się ok. 5 km na południowy zachód od Iławy jest płytkim, eutroficznym, zarastającym jeziorem. Lustro wody zajmuję 423,3 ha i jest podzielone na dwie części połączone płytkim przesmykiem, a wymiana między nimi jest utrudniona. Oby dwie części otoczone są przez szuwary, zarośla i lasy bagienne. Jezioro silnie zarasta i charakteryzuje się silnymi procesami torfotwórczymi. W obrębie zlewni bezpośredniej znajduje się część zabudowań wsi Karaś i Skarszewo.

Jezioro jest zasilane przez niewielkie, liczne, okresowe cieki. Z południowego brzegu wypływa rzeczka Gać, odprowadzająca wody do jeziora Trupel.

Bibliografia
J. Panfil, B. Polakowski, Przewodnik po województwie olsztyńskim, Warszawa 1972, wydawnictwo Liga ochrony przyrody

Zobacz też
Rezerwat przyrody






