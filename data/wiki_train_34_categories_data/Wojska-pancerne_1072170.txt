'''81 Dywizjon Pancerny – pancerny pododdział rozpoznawczy  Wojska Polskiego II RP w Wojnie Obronnej 1939




Sformowany w sierpniu 1939 przez  8 Batalion Pancerny z Bydgoszczy dla Pomorskiej Brygady Kawalerii w grupie niebieskiej. W lipcu 1939 roku Dywizjon otrzymał 3 tankietki TKS z działkiem 20 mm .

Działania bojowe

1 września szwadron samochodów pancernych dywizjonu został przydzielony do 16 pułku z którym ubezpieczał mosty na Brdzie koło m. Męcikał. W rejonie Chojnic czołgi dywizjonu wspierały 18 pułk. Ostrzelał przed szarżą pod Krojantami niemiecką kompanię piechoty na ciężarówkach. 2 września szwadron por. Czerniewskiego obsadził przeprawy przez Brdę i ubezpieczał odwrót Pomorskiej BK, a następnie po północy rozpoczął odwrót w kierunku Świecia. W tym dniu stoczono potyczkę pod Topolinkiem. Tankietki z działkami 20 mm zniszczyły tam kilka niemieckich pojazdów opancerzonych. Dywizjon zdołał się przeprawić przed zniszczeniem mostu na Wiśle. Od 3 do 5 września dywizjon pozostawał w rezerwie patrolując Przedmoście Toruńskie. W tym czasie Pomorska Brygada Kawalerii została rozbita w Borach Tucholskich. 6 września Niemcy w rejonie Fordonu utworzyli przyczółek na Wiśle. Dywizjon otrzymał zadanie zniszczenia go. Dowódca bezzwłocznie wysłał pluton tankietek [jedna z działkiem 20 mm] aby zaatakował niemiecką placówkę wysuniętą pod Wybczem. Wzięto do niewoli kilku jeńców z niemieckiej 3 Dywizji Piechoty. Poza tym zdobyto: 1 motocykl, 1 działko przeciwpancerne 75 mm, 2 moździerze 81 mm i kilka karabinów maszynowych. Reszta Niemców w popłochu wycofała się za Wisłę. 14 września dywizjon z powodu ogromnego zużycia sprzętu został ewakuowany aż do rejonu Łucka. 18 września jego resztki przekroczyły granicę rumuńską.

Skład
Dowództwo (poczet dowódcy)
szwadron samochodów pancernych ''(8 wozów bojowych wzór 34-II)'' 
szwadron czołgów rozpoznawczych - ''(13 czołgów TK)''
szwadron techniczno - gospodarczy

Obsada personalna
dowódca — mjr Franciszek Szystowski
adiutant — por. Otton Duchiewicz
dowódca szwadronu czołgów— por. Witold Czerniewski
dowódca 1 plutonu — ppor. Janusz Welke (ranny 3 IX 1939.)
dowódca 2 plutonu— ppor. rez. Janusz Martyszewski (zamordowany w niewoli)
dowódca szwadronu samochodów pancernych— kpt. Mieczysław Brzozowski (zaginął w niewoli) 
dowódca 1 plutonu— ppor. Włodzimierz Chachaj
dowódca 2 plutonu— sierż. pchor. Kazimierz Chromiński
dowódca szwadronu techniczno –gospodarczego — kpt. Tadeusz Karakiewicz (zamordowany w niewoli)


Bibliografia
