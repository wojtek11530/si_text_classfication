Bromperidol (bromoperidol, bromoperydol) – organiczny związek chemiczny, pochodna butyrofenonu, stosowany jako lek przeciwpsychotyczny. Został opracowany przez Janssen Pharmaceutica w 1966 roku. Stosowany jest także w postaci długodziałającej (depot) jako dekanian bromperidolu (ester kwasu dekanowego). Lek zarejestrowany jest w Niemczech, Włoszech, Argentynie, Danii, Luksemburgu, Belgii i Holandii. Badania na zwierzętach i wstępne badania kliniczne prowadzone na przełomie lat 70. i 80. XX w. wykazały wysoką wartość bromperidolu jako leku przeciwpsychotycznego – był oceniany jako lepszy niż haloperydol. Z przeglądu systematycznego badań klinicznych Cochrane Collaboration z roku 2012 wynika jednak, że dekanian bromperidolu jest mniej skuteczny w leczeniu schizofrenii od dekanianu haloperidolu i flufenazyny.

Mechanizm działania
Profil receptorowy bromperidolu:


D2 (Ki = 1–2,1 nM)
D3 (Ki = 0,2–2,3 nM)
D4 (Ki = 48 nM)
M1 (Ki = 7600 nM)
M2 (Ki = 1800 nM)
M3 (Ki = 7140 nM)
M4 (Ki = 1700 nM)
M5 (Ki = 4800 nM)


Preparaty
Bromperidol dostępny jest w niektórych krajach w postaci preparatów:
Bromidol (Janssen – Dania)
Bromidol Depot (Janssen – Dania)
Bromodol (Janssen – Argentyna)
Bromodol Decanoato (Janssen – Argentyna)
Erodium (Armstrong – Argentyna)
Impromen (Janssen – Belgia, Niemcy, Luksemburg, Holandia; Formenti – Włochy)
Impromen decanoas (Janssen – Belgia, Luksemburg, Holandia)
Impromen Tropfen (Janssen – Niemcy)
Tesoprel (Thiemann – Niemcy)
Tesoprel Tropfen (Thiemann – Niemcy)

Przypisy












