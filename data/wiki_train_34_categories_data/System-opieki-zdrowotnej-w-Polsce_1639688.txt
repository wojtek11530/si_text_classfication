Inspektorat Wojskowej Służby Zdrowia (IWSZ) – jednostka organizacyjna właściwa w zakresie kierowania i koordynowania w Siłach Zbrojnych RP spraw związanych z
ochroną zdrowia w resorcie obrony narodowej,w szczególności żołnierzy służby czynnej;
zdrowotnymi warunkami służby i pracy;
stanem sanitarnohigienicznym;
zabezpieczeniem przeciwepidemicznym i weterynaryjnym wojsk;
kształceniem i doskonaleniem kadr medycznych;
realizacją badań naukowych w dziedzinie medycyny wojskowej;
współpracą zagraniczną w dziedzinie medycyny wojskowej;
zaopatrywaniem w sprzęt i materiały medyczne oraz leki;
nadzorem nad obrotem lekami i wyrobami medycznymi;
orzecznictwem wojskowo-lekarskim;
przygotowywaniem jednostek służby zdrowia do realizacji zadań na czas stanów nadzwyczajnych i wojny.

IWSZ bezpośrednio kieruje pracą i działaniami szpitali wojskowych oraz ośrodków medycyny prewencyjnej oraz sprawuje nadzór specjalistyczny nad działalnością komórek i pododdziałów medycznych w pozostałych rodzajach sił zbrojnych. 






