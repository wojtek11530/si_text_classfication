Tiantong si (Klasztor Niebiańskiego Dziecka,  ) – chiński klasztor buddyjski szkoły chan, położony w prowincji Zhejiang, zwany "Świętą Ziemią Buddy w południowo-wschodnich Chinach".

Historia klasztoru
Klasztor został wybudowany w okresie dynastii Jin pomiędzy 265 a 316 rokiem; przyjmuje się, że było to około 300 roku. Stawia go to w rzędzie najstarszych klasztorów Chin. Według legendy zachwycony pięknem doliny mnich Yixing postanowił wybudować w niej świątynię. Był tak pracowity, że Bóg Niebios poruszony tym, posłał Boga Taibai pod postacią dziecka do towarzyszenia Yixingowi i stąd wzięła się nazwa klasztoru.

Jest to jeden z najważniejszych klasztorów chan. Wybudowany jest w górach Taibai w prowincji Zhejiang, około 25 kilometrów na wschód od Ningbo. W pobliżu znajduje się słynny klasztor Ayuwang (Klasztor Aśoki).

Do dziś jest to bardzo duży kompleks liczący 730 pomieszczeń oraz ponad dwadzieścia budynków na zboczu góry. Kiedyś klasztor ten liczył 999 pomieszczeń. Tym samym jest to jedna z największych świątyń chińskich. Zajmuje powierzchnię 58000 m². Poza głównymi budynkami na stronie wschodniej i zachodniej znajdują się budynki Xixin, Galan, Yunshui i Jingguan. Głównym budynkiem jest Wielki Gmach. Inne budynki to m.in. budynek Buddyjskich Ceremonii, budynek Wczesnego Oświecenia, wieża Dzwonu. Wszystkie budynki są połączone korytarzami. 

W budynku Czterech Niebiańskich Bogów znajdują się ich posagi, każdy liczący 7.4 metra wysokości. Budynek Buddy i budynek Opata pochodzą z okresy dynastii Ming. Budynek Sutr jest używany do wygłaszania kazań ale znajduje się w nim także biblioteka. W budynku Arhatów jest 19 pomieszczeń, w 18 z nich znajduje się 18 posągów ważniejszych arhatów.

W klasztorze znajduje się wiele ważnych cesarskich stel (m.in. cesarzy Shunzhi, Kangxi i Yongzhenga z dynastii Qing), napisów, rzeźb kamiennych i relikwii. 

W 1129 roku, opatem tego klasztoru został mistrz chan Hongzhi Zhengjue (1091-1157), który odbudował klasztor i znacznie go także rozbudował. Praktykowało w nim ponad 1000 mnichów, gdy zostawał jego opatem było ich zaledwie 200. W roku 1157 został wysłany do prowadzenia klasztoru Lingyin, jednak po miesiącu powrócił do Tiantong si, gdzie zmarł następnego dnia.

W 1224 (1225?) roku opatem klasztoru został mistrz chan Tiantong Rujing (1163-1228). Klasztor nosił wówczas nazwę Jingde. 

W XIII wieku opatem tego klasztoru był mistrz chan Zhiweng Deju, uczeń mistrza Donggu Miaoguanga (zm. 1253) i nauczyciel m.in. Dongminga Huiri (1272-1340), który w 1309 roku przybył do Japonii i został opatem Kenchō-ji w Kamakurze.

21 lipca 1587 roku wielka powódź spowodowała zniszczenie wszystkich budynków. Zimą tego samego roku opat klasztoru Yinhuai odbudował go częściowo. 

W 1631 roku opatem klasztoru został mistrz chan Miyun Yuanwu (1566-1642) i służył na tym stanowisku przez 11 lat. W latach 1635-1641 klasztor został całkowicie odbudowany i przebudowany według planów Miyuna. W klasztorze przebywało wówczas 1500 doskonale zorganizowanych mnichów. Miyun i jego spadkobiercy Dharmy kontrolowali klasztor będąc wyznaczani na stanowisko opata w latach od 1631 do 1724 roku. Pierwszym z nich był Muchen Daomin.

W 1647 roku opatem klasztoru został inny uczeń Miyuna - Feiyin Tongrong. 
   
Jest to obecnie także duże centrum pielgrzymkowe, zwłaszcza dla japońskich wyznawców szkoły sōtō. W tym klasztorze szukać należy początków tej szkoły zen. Do tego klasztoru przybył Dōgen i po "puszczeniu umysłu i ciała" otrzymał w 1227 roku przekaz Dharmy od Tiantonga Rujinga (天童如淨, 1163-1228), 13 opata tego klasztoru, który objął to stanowisko w 1225 roku.

Wzgórza za klasztorem są pełne małych grot.

Klasztor należy do szkoły chan linji. Obecnie jest jednym ze 142 głównych klasztorów Chin.

Adres klasztoru
Tiantong si, Tiantong Village, Dongwu Town, Yinzhou District, Ningbo, Zhejiang, China
宁波市鄞州区东吴镇天童村境内



Bibliografia/źródła
(ang.)
(ang.)

Galeria

The buddha hall of Tiantong Temple.JPG|Gmach Buddy
Ningbo Tiantong Si 2013.07.28 16-01-08.jpg
Tianwang Hall of Tiantong Temple.jpg|Budynek Tianwang
Ningbo Tiantong Si 2013.07.28 16-00-00.jpg
Buddhism Library of Tiantong Temple.jpg|Biblioteka
Weituo Hall of Tiantong Temple.jpg|Budynek Weituo
Ningbo Tiantong Si 2013.07.28 16-08-55.jpg
Side Passage of Tiantong Temple.jpg|Jeden z bocznych korytarzy
Tiantong State Forest Park.JPG
Ningbo Tiantong Si 2013.07.28 15-43-31.jpg
Ningbo Tiantong Si 2013.07.28 15-42-53.jpg
Ningbo Tiantong Si 2013.07.28 15-43-24.jpg
Ningbo Tiantong Si 2013.07.28 15-57-18.jpg
Ningbo Tiantong Si 2013.07.28 16-31-09.jpg






