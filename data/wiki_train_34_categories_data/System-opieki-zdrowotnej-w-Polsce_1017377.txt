Bogumiła Maria Boba (ur. 9 sierpnia 1945 w Krakowie) – polski polityk, lekarz, posłanka na Sejm I kadencji.

Życiorys
W 1971 ukończyła studia na Wydziale Lekarskim Akademii Medycznej we Wrocławiu. Posiada specjalizacje z zakresu chirurgii ogólnej i ortopedii. Pracuje w szpitalu w Pszczynie, gdzie m.in. prowadzi Poradnię Wad Postawy. Działa w Ogólnopolskim Związku Zawodowym Lekarzy.

Pełniła funkcję posłanki na Sejm I kadencji z listy Wyborczej Akcji Katolickiej. Zasiadała w Komisji Kultury i Środków Przekazu oraz Komisji Odpowiedzialności Konstytucyjnej. Należała do Zjednoczenia Chrześcijańsko-Narodowego. Została usunięta z ZChN, gdy w 1993 celowo nie przyszła na głosowanie w sprawie wotum nieufności wobec rządu Hanny Suchockiej, co przyczyniło się do upadku tego gabinetu, przyspieszonych wyborów i w konsekwencji przejęciu władzy przez Sojusz Lewicy Demokratycznej. W wyborach parlamentarnych w 1993 bez powodzenia ubiegała się o reelekcję z listy komitetu "Ojczyzna – Lista Polska" (otrzymała 1192 głosy).

W wyborach parlamentarnych w 2001 bez powodzenia ubiegała się o mandat poselski z ramienia Ligi Polskich Rodzin, zaś w wyborach w 2002 kandydowała bezskutecznie do rady powiatu pszczyńskiego z ramienia KWW "Rodzina, Wspólnota, Sprawiedliwość". Mandat radnej powiatu uzyskała w wyborach w 2006 z listy Prawa i Sprawiedliwości i ponownie cztery lata później.



Bibliografia
