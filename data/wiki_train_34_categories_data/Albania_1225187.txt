Xhevahir Spahiu - (ur. 1 marca 1945 w Malind k. Skrapar) - albański poeta i publicysta.

Ukończył studia filologiczne na Uniwersytecie Tirańskim. Od 1968 pracował w dzienniku Głos Ludu (alb. Zëri i popullit), był też jednym z redaktorów miesięcznika Nendori (Listopad). Pierwsze wiersze opublikował pod koniec lat 60. W czasie czystki środowisk artystycznych w 1973 r., w okresie rządów Envera Hodży został oskarżony o uleganie wrogim tendencjom. Pretekstem był utwór Życie (alb.Jetë), który zawiera frazę: Jestem, kim nie byłem; będę, kim teraz nie jestem, przypisywaną J.P. Sartre'owi. Chociaż poeta albański nie miał możliwości czytania Sartre'a został potępiony za jego naśladowanie i skłonność do egzystencjalizmu. Po złożeniu samokrytyki otrzymał zakaz publikowania swoich utworów. W 1993 został sekretarzem kierował Związkiem Pisarzy Albańskich, a w 1998 objął stanowisko przewodniczącego Związku.

Poezja
1970: Mengjez sirenash (Ranek syren)
1973: Ti qytet i dashur (Kochane miasto)
1977: Vdekje perëndive (Śmierć bogów)
1978: Dyer dhe zemra të hapura (Drzwi i serca otwarte)
1981: Agime shqiptare (Albańskie zorze)
1989: Heshtje s'ka (Nie ma milczenia).
1991: Kohë e krisur (Szalone czasy)
1994: Ferrparajsa
2003: Rreziku (Ryzyko).
2005: Udha: poezia të zgjedhura : 1965-2000'' (Utwory zebrane)

Tłumaczenia polskie
Dhelprat (Lisy), Si ky stadium (Jak ten stadion), [w:] Tylko Itaka pozostanie. Antologia poezji albańskiej i polskiej XX wieku, przeł. M.Saneja, Warszawa 1993.

Linki zewnętrzne
