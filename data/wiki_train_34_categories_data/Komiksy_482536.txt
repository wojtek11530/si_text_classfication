Strażnicy (ang. Watchmen) – amerykański komiks autorstwa Alana Moore’a (scenariusz) i Dave’a Gibbonsa (rysunki). Seria pierwotnie ukazywała się w latach 1986-1987 jako miesięcznik wydawany przez DC Comics, liczący łącznie dwanaście zeszytów. W późniejszym czasie została opublikowana w zbiorczym wydaniu, tworząc powieść graficzną. W Polsce seria ukazała się nakładem Egmont Polska w przekładzie Jacka Drewnowskiego w trzech tomach w latach 2002-2003 i w jednym zbiorczym tomie w 2013 r (edycja poprawiona).

Komiks opowiada historię byłych amerykańskich superbohaterów na emeryturze, którzy w obliczu nowego zagrożenia (jeden z dawnych herosów zostaje zamordowany) jeszcze raz się jednoczą.

Strażnicy uważani są za przełomowe wydarzenie w historii amerykańskiego komiksu. Seria traktowana jest jako „rozliczenie” z erą komiksowych superbohaterów, panującą w USA od lat 30. XX wieku. Za to podejście Strażnicy zostali uhonorowani wieloma nagrodami, m.in. Nagrodą za najlepszy komiks na Międzynarodowym Festiwalu Komiksu w Angoulême w 1989 r.

W 2009 r. premierę miał film '''', będący adaptacją komiksu.

Od 2012 r. ukazuje się seria komiksowa Strażnicy - Początek, będąca prequelem oryginalnych Strażników.


