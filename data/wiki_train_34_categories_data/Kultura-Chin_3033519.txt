Longji Shaoxiu (zm. 954; , pinyin Lóngjì Shàoxiū; kor. 룡제소수 Lyongje Sosu; jap. Ryūsei Jōshū; wiet. Long Tê Thiệu Tu) – chiński mistrz chan należący do tradycji szkoły południowej chan. Znany także jako Xiushan (修山).

Był uczniem mistrza chan Luohana Guichena i bratem w Dharmie Fayana Wenyi. Według Jingde chuandeng lu jego duchowe osiągnięcie było tej samej jakości co Fayana. Byli przyjaciółmi i z klasztoru Luohana wybrali się na pielgrzymkę.

Podróżowali rozmawiając, gdy nagle Fayan zadał pytanie: "Starożytni mówili, że jedno ciało jest wyjawione w dziesięciu tysiącach kształtów. Czy oni zatem rozproszyli dziesięć tysięcy kształtów czy nie?"
Longji powiedział: "Oni nie rozproszyli ich."
Fayan powiedział: "Co ty mówisz, rozproszyli czy nie rozproszyli?"
Longji poczuł się pomieszany i powrócił do Luohana. 
Luohan spytał go: "Niezbyt długo cię nie było, dlaczego wróciłeś?"
Longji powiedział: "Mam pewną nierozwiązaną sprawę, więc nie chcę podróżować przez góry i rzeki aż ją rozwiążę."
Luohan powiedział: "To nie jest złe, że podróżujesz do trudnych gór i rzek."
Ale Longji nie zrozumiał, co miał na myśli Luohan więc spytał: "Jedno ciało jest wyjawione w dziesięciu tysiącach kształtów. Co to znaczy?"
Luohan powiedział: "Czy mówisz, że starożytni rozproszyli dziesięć tysięcy kształtów czy też nie?"
Longji powiedział: "Oni nie rozproszyli ich." 
Luohan powiedział: "To jest dwa."
Przez jakiś czas Longji zagłębił się w myślach, a potem powiedział: "Nie wiem czy starożytni rozproszyli te dziesięć tysięcy kształtów, czy też nie."
Luohan powiedział: "Co to jest, co nazywasz dziesięcioma tysiącami kształtów?"
Longji osiągnął wtedy oświecenie.

Mnich spytał: "Jak wydostanę się z trzech światów?"
Longji powiedział: "Kiedy te trzy światy staną się jednym, wtedy uciekniesz z nich."
Mnich spytał: "Jeśli nie trzy światy, to co to jest?"
Longji powiedział: "Gdzie jest miejsce, w którym nie ma trzech światów?".

Linia przekazu Dharmy
Pierwsza liczba oznacza ilość pokoleń mistrzów od 1 Patriarchy indyjskiego Mahakaśjapy.

Druga liczba oznacza ilość pokoleń od 28/1 Bodhidharmy, 28 Patriarchy Indii i 1 Patriarchy Chin.
39/12. Xuefeng Yicun (822–908)
40/13. Xuansha Shibei (835–908)
41/14. Luohan Guichen (867–928)
42/15. Longji Shaoxiu (zm. 954)
42/15. Qingxi Hongjin (bd)
43/16. Tianping Congyi (bd)
42/15. Fayan Wenyi (885–958) szkoła chan fayan
43/16. Qingliang Taiqin (zm. 974)
44/17. Yunju Daoqi (929–997)
45/18. Huiri Zhida (bd)
45/18. Lingyin Wensheng (zm. 1025) autor Zongjing lu
45/18. Longhua Wucheng (bd)
45/18. Ruiyan Yihai (970–1025)

Bibliografia
Andy Ferguson. Zen's Chinese Heritage. The Masters and Their Teachings. Wisdom Publications. Boston, 2000. Str. 518. ISBN 0-86171-163-7




