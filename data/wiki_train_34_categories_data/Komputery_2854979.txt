Sony Xperia U (lub Sony ST25i, ST25a) – smartfon wyprodukowany przez firmę Sony, używający systemu operacyjnego Android. Został zaprezentowany w lutym 2012.

Dane techniczne
Ekran
Xperia U posiada 3,5-calowy, pojemnościowy ekran dotykowy o rozdzielczości 854 × 480 pikseli z obsługą multitouch. Został wykonany w technologii TFT, potrafi wyświetlać 16 milionów kolorów.

Aparat
Aparat fotograficzny ma matrycę o wielkości 5 megapikseli, pozwala wykonywać zdjęcia w rozmiarach 2592 × 1944 pikseli; jest dostępny 16-krotny zoom cyfrowy oraz lampa błyskowa.

Wyposażenie techniczne
W podstawowej wersji modelu telefon jest wyposażony w dwurdzeniowy procesor ST-Ericsson NovaThor U8500 o częstotliwości taktowania 1 GHz. Pamięć wewnętrzna ma rozmiar 8 GB, natomiast użytkownik ma dostępne 4 GB na multimedia i 2 GB na aplikacje, pamięć RAM 512 MB, pamięć ROM 2048 MB. Nie ma slotu na karty pamięci MicroSD. Standardowa bateria, wykorzystująca akumulator litowo-polimerowy, ma pojemność 1320 mAh.

Komunikacja przewodowa
Do dyspozycji użytkownika jest złącze minijack, pozwalające na korzystanie m.in. ze słuchawek, oraz złącze microUSB, dzięki któremu można podłączyć urządzenie do komputera bądź laptopa.

System operacyjny
Xperia U została wyposażona w system operacyjny Android.

Linki zewnętrzne
