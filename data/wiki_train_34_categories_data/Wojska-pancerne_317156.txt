






'''3 Pułk Ułanów Śląskich (3 puł) – pułk kawalerii Wojska Polskiego II RP i broni pancernej PSZ na Zachodzie.

Pułk nawiązywał do tradycji 3 Pułku Ułanów Księstwa Warszawskiego i 3 Pułku Ułanów Królestwa Kongresowego.

3 Pułk Ułanów I Korpusu Polskiego 1917-1918
3 Pułk Ułanów powstał w listopadzie i grudniu 1917 roku w składzie I Korpusu Polskiego. Następnie współdziałał z 1 Dywizją Strzelców Polskich. 3 lipca 1918 roku został rozformowany.

W skład 3 Pułku Ułanów weszły następujące pododdziały jazdy:
szwadron rotmistrza Cypriana Bystrama wydzielony ze składu Samodzielnej Brygady Gwardii, jako 1 szwadron,
oddział podrotmistrza Jana Reliszko z 13 Dywizji Kawalerii (rosyjskiej), jako 2 szwadron,
oddziały z 5 i 14 Dywizji Kawalerii (rosyjskiej), jako 3 szwadron rotmistrza Mikołaja Koiszewskiego,
oddział rotmistrza Konstantego Plisowskiego, jako 4 szwadron,
szwadron rotmistrza Władysława Dąbrowskiego z Zapasowego Pułku w Syzraniu, jako 5 szwadron rotmistrza Zygmunta Broniewskiego,(14.02.1918 do 24.06.1918; 5 szwadronem dowodził rotmistrz Władysław Dąbrowski)
oddziały rotmistrza Stefana Strzemieńskiego, jako 6 szwadron,
szwadron z dywizjonu pułkownika Wysockiego, jako 7 szwadron rezerwowy.

Pułk 3 Ułanów Dzieci Warszawy 1918-1921
13 października 1918 roku w Warszawie płk Stefan Strzemieński przystąpił do organizacji pułku ułanów. Odtworzony został już w listopadzie 1918 w Warszawie a jeden z jego szwadronów sformowano w Zagłębiu Dąbrowskim. Poszczególne jego szwadrony brały udział w rozbrajaniu Niemców w Warszawie, Sosnowcu i Dąbrowie Górniczej.

W styczniu 1919 dwa szwadrony pułku skierowane zostały na front do Małopolski Wschodniej, gdzie prowadził walki z wojskami ukraińskimi. Następnie od kwietnia 1919 już całością sił wziął udział w zagonie na Łuniniec i w walkach o Mińsk. W działaniach na Białorusi pułk uczestniczył do maja 1920. 

Następnie w składzie 3 Armii dowodzonej przez gen. Edwarda Rydza-Śmigłego wziął udział w wyprawie kijowskiej przeciwko oddziałom bolszewickim. Początkowo stanowiąc jej straż przednią a od momentu rozpoczęcia odwrotu przez 3 Armię straż tylną. Stoczył krwawe walki m.in. pod Nową Heblą, Kniahininem.

Następnie wziął udział w polskiej kontrofensywie w składzie IV Brygady Jazdy staczając w dniach 15-16 sierpnia 1920 ciężką walkę pod Cycowem. Po bitwie wziął udział w pościgu za wojskami przeciwnika na kierunku Biała Podlaska – Białystok – Augustów. W rejonie Augustowa doszło do walk z wojskami litewskimi. 

Pułk wziął tam udział w bitwie nad Niemnem, a po zawarciu rozejmu pozostał na linii demarkacyjnej do połowy 1921.

W czerwcu 1922 pułku uczestniczy w przejmowaniu części Górnego Śląska przyznanego po plebiscycie. 

16 października 1921 pułk otrzymał sztandar oraz miano "Dzieci Warszawy". Nazwa ta, przyznana przez Radę Narodową Miasta Stołecznego Warszawy, nie została oficjalnie uznana przez Ministerstwo Spraw Wojskowych.

Pułk w okresie pokoju

W 1922 roku pułk skierowany został do swego pokojowego garnizonu Tarnowskie Góry, w którym stacjonował do 1939 roku. W 1924 roku szwadron zapasowy pułku został dyslokowany z Warszawy do Bochni, a w 1926 roku 3 szwadron do Pszczyny.

W 1938 roku na wniosek Sejmu Śląskiego pułk otrzymał nazwę wyróżniającą "Ułanów Śląskich".

Udział w kampanii wrześniowej 1939
Pułk wziął udział w kampanii wrześniowej w składzie Krakowskiej Brygady Kawalerii (Armia "Kraków"). 

1 września 1939 roku pułk wzmocniony 3 batalionem Obrony Narodowej "Tarnowskie Góry" zajmował pozycje osłonowe na północ od Tarnowskich Gór na linii Kalety – Koszęcin. Natomiast 3 szwadron 3 Pułku Ułanów, 1 września 1939 r. brał udział w walkach pod Bożą Górą. W dniach 1-2 września pułk prowadził ciężkie walki z oddziałami niemieckiej 2 Dywizji Lekkiej. 3 września, w związku z ogólnym położeniem całej Armii "Kraków", rozpoczął odwrót w kierunku Pińczowa. 6 września pułk zajął pozycję obronne między Pińczowem a Buskiem, a następnego dnia w rejonie miejscowości Chotel Czerwony osłaniał kierunek Wiślicy. 8 września przekroczył Wisłę i podjął marsz w kierunku Baranowa, gdzie zajmuję pozycję broniąc przeprawy na Wiśle. Następnie wszedł w skład Grupy Operacyjnej gen. Sadowskiego i 12 września ubezpieczał ją w rejonie Tarnobrzegu. 16 września pułk wziął udział w walkach o Tarnogród i nad rzeką Tanwią, a także w próbie opanowania Tarnawatki. 19 września pułk został rozbity w rejonie miejscowości Rogoźno, a jego dowódca został ranny. 20 września resztki pułku wraz z całą Krakowską Brygadą Kawalerii skapitulowały w lesie koło miejscowości Ulowo.

3 Pułk Ułanów Śląskich Armii Krajowej
Pułk odtworzony został w 1944 roku, w konspiracji, w ramach Armii Krajowej, w rejonie Miechowa i Częstochowy, jako dywizjon w składzie 106 Dywizji Piechoty AK Ziemi Miechowskiej. Rozwiązanie pułku nastąpiło w dniu 19 stycznia 1945 w związku z rozkazem o rozwiązaniu Armii Krajowej. Nie są znane działania bojowe jednostki.
Dywizjon 3 Pułku Ułanów Śląskich kryp. "Kwiaciarnia"
1 szwadron kryp. "Tulipan"
2 szwadron kryp. "Malwa"
3 szwadron kryp. "Petunia"

3 Pułk Ułanów Śląskich PSZ na Zachodzie
Kolejne odtworzenie 3 Pułku Ułanów Śląskich miało miejsce 21 sierpnia 1944 roku w miejscowości San Basilio we Włoszech. Był to już pułk pancerny wchodzący w skład 14 Samodzielnej Wielkopolskiej Brygady Pancernej. Powstawał głównie z rozwinięcia skadrowanego pułku rozpoznawczego 7 Dywizji Piechoty, jednostki zapasowej Bazy 2 Korpusu. Nie brał udziału w działaniach bojowych. Ostatnie święto pułkowe w mundurach, ale już przy znacznie uszczuplonych stanach, obchodzono jeszcze 14 czerwca 1947 roku. W tym samym roku pułk został rozwiązany na terenie Wielkiej Brytanii.

Śląscy ułani
Dowódcy pułku:'''
płk Zygmunt Łempicki (14 XI 1917 - 12 II 1918)
rtm./płk Stefan Strzemieński (12 II - 3 VII 1918 i 13 X 1918 - 16 VII 1920)
mjr/płk Cyprian Bystram (17 VII 1920 - 1928) 
mjr Czesław Kozierowski (p.o. VIII - X 1920)
ppłk/płk Kazimierz Żelisławski (I 1928 - III 1937)
ppłk/płk Czesław Chmielewski (III 1937 - IX 1939)
ppłk/płk Eugeniusz Święcicki (1944-1945)
ppłk/płk Jerzy Anders (1945-1947)
por./mjr AK K. Skierczyński ps. "Kruk" (1943-1945)

Oficerowie pułku:'''
ppłk kaw. Karol Krzysztof Bokalski
płk kaw. Józef Świerczyński
ppłk kaw. Józef Taube
płk kaw. Adam Bogoria-Zakrzewski

Odznaczeni srebrnym krzyżem Orderu „Virtuti Militari” V klasy za wojnę 1918-1920'''
Spis utworzony na podstawie "Zarys historji wojennej 1-go pułku ułanów" s. 46-47




Struktura pułku i obsada personalna w 1945

dowódca pułku - ppłk Jerzy Anders

sztab
zastępca - mjr Jan Zapolski
adiutant - por. Stanisław Drelinkiewicz
kwatermistrz - por. Kazimierz Żehaluk
oficer łączności - ppor. Józef Bienkiewicz
kapelan - ks. Roman Duda
lekarz pułku - ppor. lek. Jerzy Nowakowski
pododdziały:'''
dowódca szwadronu dowodzenia - rtm. Kazimierz Czekalski
dowódca 1 szwadronu - por. Ryszard Cieśliński
dowódca 2 szwadronu - por. Władysław Kaniak
dowódca 3 szwadronu - rtm. Kazimierz Chomiński
dowódca szwadronu rozpoznawczego - por. Janusz Kisielewski

Symbole pułkowe
Sztandar
Pułk posiadał dwa sztandary. Pierwszy został ofiarowany przez Polonię amerykańską i znajduje się w Muzeum Wojska Polskiego w Warszawie. Drugi sztandar, ufundowany przez mieszkańców Warszawy, został wręczony 16 października 1921 roku przez Józefa Piłsudskiego. Losy tego sztandaru, który uczestniczył w walkach pułku w 1939 roku nie są znane.

Odznaka
30 stycznia 1923 roku Minister Spraw Wojskowych, gen. dyw. Kazimierz Sosnkowski zezwolił na noszenie na mundurze zatwierdzonej przez niego odznaki pamiątkowej 3 puł .
Odznaka o wymiarach 33x30 mm ma kształt regularnego prostokąta z nałożonym wieńcem dębowym. Pośrodku na listewce ażurowa litera U i cyfra pułkowa '''3'''. W narożnikach prostokąta wpisano daty '''1897 1831 1917 1918'''. Wieloczęściowa - ażurowa, wykonana w tombaku srebrzonym. Projekt: Cyprian Bystram. Wykonanie: Mojżesz Nelken i Rubin Krajkemann - Warszawa 

Święto pułkowe
Datę święta pułkowego zmieniano trzykrotnie. Po raz ostatni w 1938 roku.
16 października w rocznicę wręczenia sztandaru i nadania nieoficjalnej nazwy wyróżniającej w 1921 (w tym dniu święto obchodzono w latach 1922-1927)
23 września w rocznicę zdobycia mostu na Niemnie pod Druskiennikami w 1920 roku (w tym dniu święto obchodzono w latach 1928-1937)
14 czerwca w rocznicę nocnego wypadu i zdobycia miasteczka Łokiszyn vel Łohiszyn w 1919 roku.

Barwy
Proporczyk żółto-biały, 

 otok żółty

 Spodnie długie ciemnogranatowe, lampasy żółte, wypustka żółta

 proporczyk dowództwa w 1939

 proporczyk 1 szwadronu w 1939

 proporczyk 2 szwadronu w 1939

 proporczyk 3 szwadronu w 1939

 proporczyk 4 szwadronu w 1939

 proporczyk 5 szwadronu ckm w 1939

 proporczyk plutonu łączności w 1939

Żurawiejka

W kwietniu 2007 roku Publiczne Gimnazjum Nr 4 w Tarnowskich Górach otrzymało imię 3 Pułku Ułanów Śląskich.




Bibliografia
Jan Przemsza-Zieliński Księga wrześniowej chwały pułków śląskich tom I, Krajowa Agencja Wydawnicza, Katowice 1989, wyd. I, ISBN 83-03-02883-9, ss. 13-82,
Henryk Smaczny Księga Kawalerii Polskiej 1914 - 1947 Rodowody - Barwa - Broń wyd. TESCO Warszawa 1989 ISBN 83-00-02555-3
Cezary Leżański Zostały tylko ślady podków...'' wyd. Książka i Wiedza Warszawa 1984 ISBN 83-05-11122-9
rtm. Bohdan Dobrzyński ''3 Pułk Ułanów Śląskich (z cyklu Zarys historii wojennej pułków polskich 1918-1920'') wyd. Warszawa 1929,
Kazimierz Satora Opowieści wrześniowych sztandarów Instytut Wydawniczy PAX, Warszawa 1990, wyd. I, ISBN 83-211-1104-1, s. 188-190,
