Mk II Matilda II (A12)''' - brytyjski czołg piechoty z okresu II wojny światowej, nazwa Matilda pochodzi od kaczki o tym samym imieniu z popularnego wtedy komiksu.  

Taką samą nazwę nosił poprzednik tego czołgu Mk I Matilda I (A11).

Historia
Czołg Matilda Mk II został zaprojektowany w zakładach Woolwich Arsenal. Podobnie jak inne czołgi piechoty Matilda była bardzo grubo opancerzona, szczególnie z przodu gdzie grubość pancerza wynosiła około 75 mm – znacznie więcej niż grubość pancerza u innych współczesnych mu czołgów. Ponieważ głównym zadaniem tego typu czołgów było wsparcie piechoty w ataku, nie były to czołgi specjalnie szybkie, na pustyniach Afryki Północnej poruszały się z przeciętną prędkością około 10 km/h. Duża masa w porównaniu z małą mocą silników powodowały że Matildy mogły poruszać się tylko w płaskim terenie, natomiast w celu forsowania wzgórz czołgom towarzyszyły ciągniki artyleryjskie. (Istniało wiele dowcipów dotyczących niemożności samodzielnego pokonywania większych wzniesień np. Jak nazwać samotną Matildę na szczycie wzgórza?'' - odpowiedź: to cud.)

Pierwsza Matilda zeszła z linii produkcyjnej w 1937, ale w momencie wybuchu wojny w służbie znajdowały się tylko dwa czołgi tego typu. Produkcję tego modelu ostatecznie zakończono w 1943 i do tego czasu wyprodukowano 2 987 egzemplarzy tego pojazdu.

Wersje produkcyjne
Matilda I – pierwszy model produkcjny
Matilda II – karabin maszynowy Vickers zastąpiony przez k.m. Besa
Matilda III – z silnikiem dieselowym LeylandNew Leyland diesel engine.
Matilda III CS (Close Support – bliskiego wsparcia) – wersja uzbrojona w haubicę 76,2 mm
Matilda IV – lepsze silniki
Matilda V – ulepszona skrzynia biegów
Scorpion Mk 1, Mk 2 – Matilda z trałem minowym
Murray i Murray FT – wersja z miotaczem ognia (FT-flame thrower)
Frog (żaba) – wersja z australijskim miotaczem ognia 
Matilda Hedgehog (jeż) – Matidla uzbrojona w morską wyrzutnię pocisków typu Hedgehog
Matilda CDL (Canal Defence Light) – wersja z silnym reflektorem zamiast wieży

Służba

Pierwsze Matildy zostały użyte we Francji w 1940, stanowiły wyposażenie 4 i 7 Królewskiego Regimentu Pancernego. Ich gruby pancerz czynił je praktycznie niezniszczalnymi dla wszystkich przeciwpancernych dział niemieckich z wyjątkiem słynnej armaty Flak 36 88mm. 

We wczesnej fazie kampanii w Afryce Matilda była zdecydowanie najlepszym czołgiem w tamtym teatrze działań. Jej dwufuntowe działo 40 mm bez problemu dawało sobie radę ze wszystkimi ówczesnymi czołgami niemieckimi i włoskimi.  Poważny problem stanowił jednak fakt, że do tej armaty nie było dostępnych pocisków odłamkowych i burzących (taka amunicja istniała, ale nie była wydana do jednostek) i Matilda nie była w stanie nawiązać walki z dużej odległości z armatami przeciwpancernymi o większych kalibrach i dużej donośności.

W miarę upływu czasu, kiedy wojska niemieckie były przezbrajane w nowe czołgi, Matildy stawały się coraz mniej użyteczne. Z powodu ograniczeń konstrukcyjnych niemożliwe było uzbrojenie tego modelu w armatę o większym kalibrze i kiedy wojska brytyjskie otrzymały pierwsze dostawy czołgów M3 Lee i M4 Sherman, Matilda Mk II została wycofana ze służby.

Czołgi tego typu pozostały jednak na uzbrojeniu armii australijskiej walczącej z Japończykami, aż do końca wojny. Siły japońskie nie posiadały armat przeciwpancernych ani czołgów, które mogłyby stanowić poważne zagrożenie dla tego pojazdu.
W Australii czołgi tego typu używano do szkolenia jeszcze w 1955 roku. Był to jeden z niewielu typów czołgów, które brały udział w walkach od początku do końca II wojny światowej.

Linki zewnętrzne
