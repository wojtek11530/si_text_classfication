Klasa Galaxy – jedna z klas okrętów istniejących w świecie Star Trek.



Pancerniki typu Galaxy są wielokrotnie większe niż okręty typu Ambassador oraz Excelsior, które zastąpiły w roli głównych sił Floty Federacji. Przy ich projektowaniu postawiono duży nacisk na komfort załogi. Umożliwiono, co jest precedensem w Gwiezdnej Flocie, zakwaterowanie cywilów – najczęściej rodzin oficerów i innych członków załogi.

W czasie pokoju głównym zadaniem okrętów liniowych typu Galaxy są długotrwałe misje badawcze i dyplomatyczne. Podczas wojny – jak na pancerniki przystało – są to strategiczne jednostki pierwszej linii. Zostały silnie uzbrojone, opancerzone oraz posiadają mocne osłony. Przez długi czas były wizytówką Gwiezdnej Floty. Jeden z nich – USS Enterprise-1701D pełnił funkcję Okrętu flagowego Federacji w latach 2363-2371.

Detale techniczne
Okręty te mogły podróżować około 5 lat bez pomocy jakichkolwiek placówek gwiezdnych. Napęd został zaprojektowany tak, aby mógł stale osiągać prędkość Warp 9.2, oraz prędkość Warp 9.6 przez 12 godzin. Napęd impulsowy pozwalał na poruszanie się z szybkością 0,92 prędkości światła. Na pokładzie pracowało około 1000 oficerów, specjalistów i ich rodzin. W sytuacjach kryzysowych mógł pomieścić 6500 ludzi. Statki Klasy Galaxy wyposażone były we wszelkie wygody, od placówek edukacyjnych, po obiekty rekreacyjne.

Historia
Projekt rozpoczęto w 2343 r. Głównym jego założeniem było stworzenie statków służących do dalekiej eksploracji kosmosu. Okazały się bardzo wartościowe. Są produkowane w stoczni Utopia Planitia na Marsie. Zniszczenie USS Yamato oraz USS Odyssey dowiodło, że okręty tej klasy są zbyt lekko uzbrojone do prowadzenia ciężkich działań wojennych. W związku z tym wszystkie z nich zostały wysłane do stoczni w celu dozbrojenia,a plany budowy zostały zmodyfikowane

Okręty tego typu
USS Galaxy
USS Enterprise-D
USS Hippocrata
USS Odyssey
USS Sarek
USS Swansea
USS Venture
USS Yamato
USS Dauntless
USS Horizon

Linki zewnętrzne
Bibliografia
