Integrated Facility for Linux (IFL) jest to procesor stosowany w systemie IBM mainframe dedykowany do uruchamiania systemu operacyjnego Linux, bez lub za pośrednictwem z/VM. IFL są jednym z kilku typów procesorów stosowanych w mainframe, został specjalnie zaprojektowany dla obniżenia kosztów związanych z licencjami na oprogramowanie. (Pozostałymi typami są zAAP dedykowany dla Javy oraz zIIP przeznaczony do obsługi bazy danych DB2, a także ICF do obsługi CFCC.). Należy podkreślić, że wszystkie typy procesorów, tj. CP, IFL, zIIP, zAAP, ICF i SAP fizycznie niczym się nie różnią - każdy z nich może zostać zrekonfigurowany z jednego typu na inny (dokonuje tego serwis IBM, zwykle wiąże się to opłatami). Dedykowanie procesora do określonych zastosowań nie polega więc na ulepszeniu jego działania w danym kierunku, czy optymalizacji, jest to raczej okrojenie możliwości do realizacji konkretnego typu zastosowań. Przykładowo IFL nie jest w niczym lepszy od zwykłego "niespecjalizowanego" CP. Różnica jest w opłatach: procesor CP kosztuje ok 4-5 razy drożej, poza tym opłaty za oprogramowanie z rodziny z/OS zależą od mocy posiadanych procesorów CP, zaś IFL nie jest doliczany do tej mocy. IFL ma zablokowane dwa rozkazy, które nie są wykorzystywane przez Linuxa.

Historia
Procesor IFL został zaprezentowany przez IBM 29 września 2000 roku.

Gdzie można spotkać
IFL są dostępne w zaprezentowanych przez firmę komputerach klasy mainframe:
IBM System z Business Class (z9 BC),
System z9 Enterprise Class (z9 EC),
zSeries 990 (z990),
zSeries 900 (z900), 
zSeries 890 (z890), 
zSeries 800 (z800).


Linki zewnętrzne
Bibliografia
Zobacz też
mainframe - o mainframe.
z/VM - system pozwalający na uruchomienie na Mainframe systemu Linux w wirtualnej maszynie.
Central Processor - główny procesor Mainframe.




