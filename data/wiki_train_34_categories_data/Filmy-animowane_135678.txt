 to 13-odcinkowy serial anime stworzony przez japońskie studio animacji Bandai Visual. Wyreżyserowany przez Shōjiego Kawamoriego.

W Japonii emitowany był na kanale TV Tokio w dniach 9 stycznia – 27 marca 2001, jednak odcinek 9. (Przed narodzinami) został w Japonii zakazany, ponieważ zawierał szczegółowo przedstawione sceny porodu, oraz rzekomo ranił uczucia matek. W wersji DVD udostępniono jednak wszystkie odcinki (także w Polsce).

Opis fabuły
Nastoletnia Juna Ariyoshi (nazwana później Arjuną) umiera w szpitalu po wypadku motocyklowym, jednak chłopiec imieniem Chris przywraca ją do życia. Ma to swoją cenę: Arjuna musi podjąć się ochrony Ziemi przed potworami zwanymi Raaja. Dziewczyna zaczyna nabywać coraz to nowsze zdolności, jak na przykład telepatia. Powoli zaczyna sobie także uświadamiać, czym tak naprawdę jest życie. Posiadanie nowych zdolności ma jednak swoją cenę, Arjuna musi między innymi zrezygnować ze zwykłego jedzenia, ponieważ kiedy weźmie je do ust, nawiedzają ją wizje o jego produkcji. W ten sposób dziewczyna zrezygnować musi z coca-coli czy hamburgerów.

Arjuna ma też bardziej przyziemne problemy: najlepsza przyjaciółka podkochuje się w jej chłopaku Tokio, zaś siostra, Kaine, zachodzi w ciążę i chce ją usunąć.

Autorzy i seiyū
Autorzy
Shōji Kawamori reżyseria
Eiichi Sato, Hiroshi Ohnogi, Kazuharu Sato, Shoji Kawamori, Sumio Watanabe – scenariusz
Yōko Kanno – muzyka:
Seiyū
Mami Higashiyama – Juna Ariyoshi (Arjuna)
Mayumi Shintani – Cindy Klein
Tomokazu Seki – Tokio Oshima
Yōko Soumi – Teresa Wong
Yuji Ueda – Chris Hawken
Aya Hisakawa – Sayuri Shirakawa
Chiharu Suzuka – matka Juny
Hōchu Ohtsuka – Bob
Junko Hagimori – Kaine Ariyoshi (siostra Juny) / pielęgniarka
Keiji Fujiwara – Sakurai-sensei
Tesshō Genda – Onizuka

Postacie
Juna Ariyoshi – jest typową nastolatką, trenuje łucznictwo, chodzi do szkoły, w wolnych chwilach przebywa ze swoim chłopakiem, Tokio. Pewnego dnia ulega wypadkowi, wskutek czego, umiera. Od Chrisa otrzymuje drugie życie, dostaje kryształ zwany Kroplą Czasu i staje się Avatarem Czasu czyli Arjuną. Z czasem nauczy się panować nad swoją mocą, opanuje strach i nauczy się walczyć z Raają.

Chris Hawken – jest bardzo tajemniczą postacią, wyglądem przypominającego młodego chłopca. Wie wiele o Ziemi i Raaji. Porozumiewa się tylko telepatycznie. Podarował Junie drugie życie i dał jej Kroplę Czasu, aby mogła się stać Avatarem Czasu. Ciągle opiekuje się Juną i uczy ją aby została jego następcą.

Tokio Ooshima – jest typowym nastolatkiem. Uwielbia gry komputerowe, fastfoody i jazdy na motorze. Jest chłopakiem Juny. Po wypadku wiernie towarzyszy Junie, chroni i pomaga jak tylko może.

Cindy Klein – jest przyjaciółką Chrisa. Potrafi porozumiewać się telepatycznie i hipnotyzować. Telepatię wykorzystuje do przekazywania słów Chrisa innym. Ma tragiczną przeszłość. Przyczyniła się do śmierci rodziców, dlatego nie ma rodziny i traktuje Chrisa szczególnie. Jest bardzo chłodna wobec wszystkich z wyjątkiem Chrisa. Bardzo nie lubi Juny, traktuje ją jak konkurentkę. Ma ostry i cięty język. Potrafi bardzo łatwo wyprowadzić z równowagi.

Sayuri Shirakawa – jest dobrą koleżanką Juny i Tokia. Znają się ze szkoły i klubu łuczniczego. Nic nie wie o zdolnościach Juny. Sayuri podkochuje się w Tokiu i stara się o jego względy. Szczególnie po wypadku Juny jest jej łatwiej dotrzeć do Tokia, kiedy związek Juny i Tokia staje pod znakiem zapytania.

Skróty i nazwy
S.E.E.D – organizacja zajmująca się kontrolą zjawisk paranormalnych i minimalizowaniem ich ewentualnych skutków. Organizacja ta wygląda na dość dobrze finansowaną i ma wiele cech nasuwających skojarzenia z wojskiem.
T.I – to oznaczenie kolejnych młodych ludzi, którzy przy użyciu kropli czasu starają się powstrzymać ataki Raaji.
Raaja – Półmaterialny stwór, ma zdolności czucia. Zabicie jej nie rozwiązuje problemu, gdyż Raaja ciągle się odradza.

Spis odcinków


Linki zewnętrzne
