Catherine Lucille Moore (ur. 24 stycznia 1911, zm. 4 kwietnia 1987) – amerykańska pisarka science fiction i fantasy, żona pisarza Henry'ego Kuttnera. Pisała pod wieloma pseudonimami, najpopularniejszy to C. L. Moore.

Urodzona w 1911 w Indianapolis. Pierwszy kontakt z science fiction miała w 1930 za sprawą czasopisma Amazing Stories. Zadebiutowała w 1933 opowiadaniem Shambleau wydrukowanym w listopadowym numerze Weird Tales. Historia spodobała się czytelnikom, w związku z czym w latach 30. Weird Tales wydrukował jeszcze 14 prac pisarki. W 1940 Moore wyszła za mąż za pisarza Henry'ego Kuttnera. Od tego momentu małżeństwo zaczęło tworzyć wspólne opowiadania. Kuttner i Moore tworzyli pod 17 różnymi pseudonimami, z których najbardziej znane to Lewis Padgett i Keith Hammond.

W 1956 Moore zakończyła edukację w Uniwersytecie Południowej Kalifornii. W tym czasie byli już wraz z mężem znanymi pisarzami, tworzyli także scenariusze dla radia i telewizji. Po śmierci Kuttnera w 1958 Moore zakończyła karierę pisarki science fiction. Pracowała pisząc scenariusze do seriali Maverick i 77 Sunset Strip. Tworzyła także powieści kryminalne. W 1963 powtórnie wyszła za mąż, za Thomasa Reggiego i przeniosła się do Hollywood, gdzie w 1987 zmarła.

Wybrane utwory
Prace samodzielne:
Moore napisała samodzielnie 36 opowiadań i jedną powieść. Opowiadania drukowane były w czasopismach, poniżej przedstawione są wydane samodzielnie zbiory jej prac.
1952 Judgment Night zbiór 5 opowiadań
1953 Shambleau and Others, zbiór 7 opowiadań
1954 Northwest of Earth, zbiór 7 opowiadań
1957 Doomsday Morning, powieść science fiction
1958 Shambleau, zbiór 3 opowiadań
1969 Jirel of Joiry, zbiór 5 opowiadań
1975 The Best of C. L. Moore, zbiór 10 opowiadań
1981 Scarlet Dream, zbiór 10 opowiadań

Wspólne z Kuttnerem
Zbiory opowiadań:'''

1955 No Boundaries
1980 '' Clash by Night

Powieści:'''

1943 Earth's Last Citadel
1948 The Mask of Circe

Inne

Vintage Season (z Henrym Kuttnerem, jako "Lawrence O'Donnell"; 1946) - opowiadanie sfilmowane w 1992 pod tytułem Timescape

Nagrody
1981 - World Fantasy Award for Lifetime Achievement
1981 - World SF Convention Guest of Honor
1998 - dołączona do Science Fiction and Fantasy Hall of Fame




Bibliografia
