
Ashraf Marwan (ur. 1945 – 27 czerwca 2007 w Londynie) – egipski biznesmen, multimilioner, zięć prezydenta Gamala Abdel Nasera, podejrzewany o szpiegostwo na rzecz Izraela.

Był synem oficera straży prezydenckiej, egipskiego przywódcy Gamala Abdel Nasera, karierę zaczynał jako jego asystent, a w 1960 r., ożenił się z jego córką Moną. Po śmierci teścia pełnił funkcję doradcy prezydenta Anwara Sadata, oraz obracał się w najwyższych egipskich kręgach, był znajomym Mohammeda al-Fayeda. Według relacji byłych agentów Mossadu, to właśnie Marawan przekazał Izraelczykom informacje z dokładną datę planowanego przez siły egipsko-syryjskie ataku w 1973 r., który zakończył się tak zwaną Wojną Jom Kippur. Mimo oskarżeń ze strony wielu egipskich polityków, nigdy nie udowodniono mu szpiegostwa. W 2004 r., szef wywiadu wojskowego Izraela, Eli Zeira ujawnił iż Marawan istotnie przekazał informacje izraelskiemu wywiadowi, oraz pracował dla Mossadu. 

W latach 80. Marawan przeprowadził się do Londynu, gdzie był między innymi udziałowcem klubu Chelsea Londyn, oraz zajmował się przemysłem farmaceutycznym. 

Ciało Marawana odnaleziono na chodniku przed jego apartamentem w Londynie. Według ustaleń policji wypadł z balkonu na czwartym piętrze. Szybko pojawiło się wiele spekulacji na temat jego śmierci. Scotland Yardu, w ramach wstępnych ustaleń ujawnił, że Egipcjanin najprawdopodobniej wyskoczył przez okno lub został z niego wypchnięty. Przyjaciele zmarłego ujawnili iż popełnił samobójstwo w związku z wykryciem u siebie nieuleczalnej choroby.








