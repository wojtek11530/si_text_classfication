Samochód pancerny "Rossija"''' (ros. Бронеавтомобиль "Россия") – samochód pancerny Białych podczas wojny domowej w Rosji

Samochód pancerny "Rossija" reprezentował typ Fiat-Iżorski. Był uzbrojony w 2 karabiny maszynowe. Jego załoga liczyła 5 ludzi. Wchodził w skład 5 Dywizji Liwieńskiej kpt. Klimenta I. Dydorowa Armii Północno-Zachodniej. Pancerka wspierała piechotę w walkach o Jamburg w II poł. lipca 1919 r. , w  sierpniu i wrześniu tego roku nad rzeką Ługą, w październiku w drugiej ofensywie na Piotrogród, w listopadzie po odwrocie Armii nad rzeką Pliussą, w poł. grudnia w rejonie Swiato-Uspieńskiego Piuchtickiego Monastyru. Podczas tych walk załoga "Rossiji" zasłużyła się w boju z bolszewickim samochodem pancernym "Groza Proletariata" (według części źródeł "Smiert Burżujam"), który został przejęty i włączony w skład 5 Dywizji pod nazwą "Groza". Natomiast w czasie odwrotu spod Piotrogrodu, dzięki nagłemu atakowi "Rossiji" na pozycje bolszewickie, udało się Pułkowi Wołyńskiemu zająć wieś Łukowo, gdzie zdobyto duże ilości uzbrojenia i amunicji. Pod koniec grudnia 1919 r. "liwieńcy" przeszli na terytorium Estonii, gdzie zostali rozbrojeni i internowani. Estończycy na pocz. 1920 r. przejęli pancerkę, przemianowując ją na "Vambola". Znajdowała się ona na stanie armii estońskiej aż do 1940 r.

Linki zewnętrzne


Bibliografia
Aleksandr I. Deriabin, Белая армия на Севере России 1918-1920, Moskwa 2002


