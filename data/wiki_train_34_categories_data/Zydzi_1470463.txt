
Ohel cadyków Rabinowiczów w Radomsku – grobowiec cadyków radomszczańskich i ich rodzin znajdujący się na cmentarzu żydowskim w Radomsku. Jest budowlą murowaną, tynkowaną, nakrytą czterospadowym dachem. Wnętrze podzielone jest na trzy pomieszczenia:

przedsionek, w którym wisi tablica pamiątkowa,
sala główna, w której na ścianie na wprost wejścia wiszą cztery małe, współczesne tabliczki,
drugie pomieszczenie, w której znajduje się pięć starych, piaskowcowych macew.

W ohelu spoczywają następujące osoby:

Salomon Rabinowicz (zm. 16 marca 1866) – założyciel dynastii radomszczańskich cadyków,
Cwi Meir Rabinowicz (zm. 7 sierpnia 1902) – syn Salomona,
Abraham Isachar Dow Rabinowicz (zm. 5 września 1892) – syn Salomona i jego następca,
Ezechiel Rabinowicz (zm. 10 listopada 1910) – syn Abrahama Issachara i jego następca,
Salomon Rabinowicz (zm. 23 czerwca 1907) – syn Abrahama Issachara,
Mojżesz Elimelech Rabinowicz (zm. 19 października 1891) – syn Abrahama Issachara.

Oprócz wyżej wymienionych w obiekcie pochowane są: żona i córka Abrahama Isachara oraz żona Mojżesza Elimelecha.

Bibliografia
Linki zewnętrzne
na stronie kirkuty.xip.pl



