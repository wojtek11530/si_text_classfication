Gërdec (inna nazwa: Gjeçaj) – wieś w środkowej części Albanii, w pobliżu leżącego 18 km na północny zachód od Tirany miasta Vora, w odległości 7,5&nbsp;km od międzynarodowego lotniska w Rinas. W pobliżu wsi znajduje się baza wojskowa.

Eksplozja w Gërdec

15 marca 2008 o godzinie 11.58 we wsi doszło do serii eksplozji zgromadzonej amunicji, w wyniku, których śmierć poniosło 26 osób, a blisko 300 zostało rannych. Wskutek katastrofy uległo uszkodzeniu 4200 domów mieszkalnych, z czego 412 zostało zniszczonych całkowicie.

Bibliografia
Klodiana Kotorri, Katastrofë me 250 viktima, Shekulli 16 III 2008.
Armand Mero, Ndalen zjarret në Gërdec duke bërë të mundur rifillimin e operacioneve të kërkimit, Voice of America 16 III 2008.
Anisa Pëllumbi, Fuqia e “artilerisë” së Gërdecit, Tirana Observer 16 III 2008.


