Dimetyloaminoetanol lub dimetyloetanoloamina (DMAE lub DMEA; deanol),  – organiczny związek chemiczny z grupy  aminoalkoholi, dwumetylowa pochodna aminoetanolu. W organizmach jest prekursorem do syntezy acetylocholiny. Stosowany jako lek stymulujący ośrodkowy układ nerwowy.

Działanie
Prekursor acetylocholiny, który zwiększa jej syntezę w ośrodkowym układzie nerwowym i poprawia przekaźnictwo neuronalne. Podnosi zdolność koncentracji i sprawność psychofizyczną, zmniejsza zapotrzebowanie na sen, uspokaja i poprawia nastrój.

Zastosowanie
przewlekłe zaburzenia emocjonalne,
nerwice towarzyszące depresji,
niektóre postacie schizofrenii,
zespoły psychoorganiczne spowodowane miażdżycą,
przewlekłe zmęczenie oraz trudności z koncentracją u dzieci,
moczenie nocne u dorosłych i dzieci.

Przeciwwskazania
padaczka,
stany pobudzenia.

Dawkowanie
U dorosłych wstępnie 25–50&nbsp;mg na dobę w 2 dawkach, później stopniowo zwiększa się do 75–150&nbsp;mg
na dobę w 3 dawkach. Pierwsze wyraźne efekty można zaobserwować po 1-2 miesiącach.
Dawka podtrzymująca działanie leku to 25&nbsp;mg podawane 2 razy na dobę. W przypadku schizofrenii podaje się do 300&nbsp;mg na dobę 2 dawkach.

U dzieci z zaburzeniami koncentracji w wieku 7-15 lat dawka wynosi do 300&nbsp;mg na dobę. Po trzech tygodniach po zaobserwowaniu poprawy dawkę zmniejsza się do 100&nbsp;mg dziennie. W moczeniu nocnym podaje się 25&nbsp;mg 3-4 razy na dobę przez 3-4 tygodnie.

Działanie preparatu wydaje się być słabe, jeśli nie wątpliwe. Dawki 25&nbsp;mg są praktycznie bezużyteczne w lecznictwie, co zostało potwierdzone brakiem skuteczności działania w randomizowanej, kontrolowanej i podwójnie ślepej próbie klinicznej.

Preparaty
Bimanol tabl. 0,1 g – produkowany przez Pabianickie Zakłady Farmaceutyczne Polfa w latach 1961–2008.



Bibliografia
Pharmindex Bravier – Podręczny indeks leków (2000/2), ,
Leksykon Leków – Kornel Gibiński, Tadeusz Lesław Chruściel, 1990 r.







