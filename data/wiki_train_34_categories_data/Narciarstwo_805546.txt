

Courchevel – francuski kurort narciarski w regionie Savoie (gmina Saint-Bon-Tarentaise), we francuskich Alpach.

Kurort w Courchevel składa się z pięciu odrębnych miejscowości: Saint-Bon-Tarentaise, Le Praz, Courchevel 1550, Courchevel 1650 oraz z Courchevel 1850. Courchevel jest częścią trzech dolin i sąsiaduje z ośrodkami w Meribel, Val Thorens i Les Menuires. Jest to największy obszar narciarski na świecie połączony w jedną całość.

W sezonie Courchevel przyjmuje około 32 tysiące turystów (40% Brytyjczyków, 30% Francuzów, 15% Rosjan i 15% ze świata). 90% hoteli ma bezpośredni dostęp do stoków narciarskich. Najwyższa stacja narciarska znajduje się na wysokości 2738 metrów na górze Saulire.

Courchevel również ma małe lotnisko umiejscowione u podnóży góry Saulire na wysokości 2006 metrów, z pasem startowym o długości 545 m. Należy ono to dziesięciu najbardziej ekstremalnych lotnisk świata

W kurorcie funkcjonuje bezpłatny autobus między poszczególnymi miejscowościami Courchevel (1850, 1650, 1550, Le Praz i Saint-Bon).

Historia

Ośrodek powstał w 1946 roku utworzony przez urbanistę Laurenta Chappisa i inżyniera Maurice Michaud, pod kierownictwem Rady Generalnej Savoie.
Rada Generalna Savoie miała ambicje, aby ośrodek narciarski był dostępny dla wszystkich grup narciarzy. Politycy Pierre Cot i Pierre de la Gontrie nadzorowali budowę tej stacji i zabiegali, aby w wielu domach lokalnych mieszkańców zapoczątkował się przemysł turystyczny w Savoie.

Początkowo w stacji zostało otwarte biuro turystyczne dla zwykłego turysty. W rzeczywistości biuro to miało przyciągać ludzi biznesu, polityków i robi to do dziś.  Courchevel 1850''' jest obecnie mekką narciarstwa dla miliarderów, biznesmenów itp.

Od połowy lat 90. Courchevel stało się ośrodkiem dla oligarchów z Rosji z dużymi zasobami pieniężnymi.

Kurort Courchevel jest własnością niezależnego przedsiębiorstwa usługowego Meribel-Mottaret, które zarządza ośrodkiem. Rada Generalna Savoie jest większościowym udziałowcem tego zarządcy.

Znane obiekty w Courchevel
Courchevel jest jednym z największych regionów narciarskich na świecie i szczyci się kilkoma słynnymi trasami. Są to:

La Combe de la Saulire: najbardziej znana trasa narciarska w stacji, bardzo szeroka z oznaczeniem jako  trasa czerwona, przeznaczona głównie dla doświadczonych narciarzy. Trasa ma homologację FIS i często gości zawody Pucharu Europy w narciarstwie alpejskim,
Le Grand Couloir: żleb przeznaczony do uprawiania skialpinizmu i freeride'u,
John White: była trasa Pucharu Świata słynąca z dużych prędkości i pojedynczych drzew na trasie,
Bellecôte: graniczy z hotelem i luksusowymi domkami,
Cospillot: spokojna dzielnica znajdująca się w lesie z luksusowymi domami,
Tremplin Le Praz: skocznie narciarskie o punkcie K-120 i K-90, wybudowane w 1970 roku. Odbywały się na nich zawody w skokach narciarskich w ramach Zimowych Igrzysk Olimpijskich w Albertville.

Stacje Narciarskie

La Praz

Le Praz to małe miasteczko położone na płaskowyżu pod lasem Courchevel. Malowniczo położone z widokiem na szczyt Grand Bec. W miasteczku tym znajduje się skocznia olimpijska Tremplin Le Praz, na której co roku odbywa się Letnie Grand Prix w skokach narciarskich.

Courchevel 1550

Pierwotnie nazwana "Courchevel" nazwa ta została rozszerzona o wysokość, na jakiej się znajduje. Courchevel 1550 znajduje się około 260 m niżej od Courchevel 1850''', miejscowości te są połączone szeroką nartostradą niebieską Tovets. Courchevel 1550 jest wioską, z której można szybko dostać się do stacji narciarskiej Courchevel 1850''' za pomocą wyciągu krzesełkowego Tovets i gondolą Grangettes lub bezpłatnym autobusem. Natomiast z Courchevel 1850 do Courchevel 1550 można szybko dostać się za pomocą toru saneczkowego.

Courchevel 1650
Zwana również jako Moriond z przydomkiem "The Sun", stacja narciarska o konfiguracji zwanej "dolina w dolinie". Stacja ta jest najtańsza ze wszystkich stacji w całym kurorcie Courchevel. Była pierwszą stacją narciarską oddaną do użytku, została wybudowana w 1946 roku.

Courchevel 1850


Najwyżej położona stacja narciarska w całym kurorcie o największym i najbardziej zróżnicowanym terenie narciarskim. Ma trasy bardzo łatwe, a także ekstremalnie trudne. Stacja ta ma także do dyspozycji narciarzy trasę do skicrossu i snowcrossu. Na dwa główne szczyty Vizelle i Saulire kursują kolejki gondolowe Vizelle i Saulire.

Każdego roku latem i zimą odbywa się tu Międzynarodowy Festiwal ogni sztucznych i fajerwerków, gdzie pirotechnicy z 4 krajów rywalizują ze sobą o miano najlepszego pokazu pirotechnicznego. Zwycięzcę wybiera specjalne jury.

Stacja ta ma też dziewięciodołkowe pole golfowe wybudowane w 1850 roku.

Nieruchomości w kurorcie są najdroższe we Francji i zaraz po Monako. W 2007 roku średni koszt jednego metra kwadratowego był wyceniany na 15 tysięcy euro. W Courchevel hotel 3-gwiazdkowy jest tak drogi, jak niektóre luksusowe hotele w Paryżu. Courchevel 1850''' jest często nazywane schroniskiem dla miliarderów.  Stacja w swojej ofercie ma pięć 4-gwiazdkowych hoteli oraz 5 pięciogwiazdkowych superluksusowych hoteli, to absolutny światowy rekord, jak na górską miejscowości.

Ogólnie rzec biorąc, cały kurort w Courchevel ma 150&nbsp;km tras narciarskich obsługiwanych przez 62 wyciągi narciarskie, zdolne przewieść ponad 70 tysięcy narciarzy na godzinę. W kurorcie są także trasy do narciarstwa biegowego o łącznej długości 90&nbsp;km.

Hotele
Courchevel ma do zaoferowania aż dziewięć superluksusowych hoteli 4-5-gwiazdkowych są to: The Cranberries, Annapurna, Le Cheval Blanc, Kilimandżaro, Le Le Lana Melezin La Sivolière Le Strato oraz kilka apartamentów Potinière. Wszystkie są zlokalizowane w stacji Courchevel 1850.

Sport

Tour de France
Courchevel gościło trzykrotnie metę Tour de France. W 1997 r. wygrał Richard Virenque przed Janem Ullrichem. W 2000 roku zwyciężył Włoch Marco Pantani. A w 2005 roku królem Courchevel został Hiszpan Alejandro Valverde.

Sporty zimowe
Courchevel jest regularnie gospodarzem zawodów Pucharu Europy w narciarstwie alpejskim. 21 grudnia 2010 r. kurort był gospodarzem Pucharu Świata w narciarstwie alpejskim kobiet, został tu rozegrany slalom. Zawody odbyły się po raz pierwszy od prawie 40 lat.

Dzięki skoczniom narciarskim (K35, K60, K90 i K120) Courchevel co roku organizuje Letnie Grand Prix w skokach narciarskich oraz mistrzostwa Francji w skokach narciarskich. Na obiekcie tym w 1992 roku odbywały się zawody w ramach Zimowych Igrzysk Olimpijskich w Albertville.

Na olimpijskim lodowisku co 2 lata rozgrywane są zawody w ramach Letniego Grand Prix Juniorów w łyżwiarstwie figurowym. Na lodowisku tym co rok jest rozgrywany pokazowy turniej hokeja na lodzie.

Klub sportowy
Klub Sportowy Courchevel jest uważany za najlepszy we Francji, pozwala młodym sportowcom na korzystanie z terenów narciarskich i konkurować z innymi narciarzami w różnych dyscyplinach. Klub ma 3 sekcje: Narciarstwo alpejskie, Biegi narciarskie i Skoki narciarskie.

Klub ten wychował takie osobistości jak: Nicolas Dessum, John White, Claude Perrot czy Chloe Georges. Obecnie do klubu należą: narciarze alpejscy Anne-Sophie Barthet, Taina Barioz, Alexis Pinturault oraz Nicolas Mayer skoczek narciarski. Wraz z Madesimo (ITA), Saas-Fee (SUI), Oberstdorf (GER) i Schruns (AUT), Courchevel corocznie organizuje Jugend Cup.



Link zewnętrzny
