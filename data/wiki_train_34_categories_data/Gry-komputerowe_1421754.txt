Arcania: Gothic 4''' – szósty produkt z serii gier komputerowych marki Gothic (początkowo nazwany Gothic 4: Genesis, a następnie Gothic 4: Arcania, jeszcze później Arcania: A Gothic Tale, który ostatecznie ewoluował do aktualnego tytułu). Jest to druga gra z serii, oprócz '''', nie tworzona przez dotychczasową firmę Piranha Bytes, ale przez Spellbound Entertainment. Została wydana 12 października 2010 roku na platformy Microsoft Windows oraz Xbox 360; prace nad wersją na PlayStation 3 zostały wstrzymane. Polska premiera tytułu miała miejsce 15 października 2010 roku.

Produkcja
Początek oficjalnej produkcji gry rozpoczął się 23 sierpnia 2007 roku. Wtedy JoWooD Productions ujawniło nazwę nowego dewelopera odpowiedzialnego za czwartą odsłonę sagi.

Fabuła gry
Akcja Arcanii: Gothic 4'' rozpoczyna się 10 lat po wydarzeniach z dodatku '''' do trzeciej części serii. W królestwie panuje Rhobar III, który odbił krainę orkom i zjednoczył ją pod swoim berłem. Gracz wciela się w nowego bohatera, młodego bezimiennego pasterza z Feshyr, który stara się o rękę Ivy, córki Gromara, wodza wsi. Gromar godzi się na małżeństwo pod warunkiem wypełnienia trzech prób. Żąda on również ofiarowania Ivy bransolety zaręczynowej i zgody córki. Po spełnieniu warunków Ivy, bohater widzi skutki najazdu na Feshyr: spalone domy i wymordowani mieszkańcy. Pragnie zemsty na królu, sądząc, że to on rozkazał zniszczyć jego ojczyznę.

Aby pomścić śmierć bliskich Bezimienny musi odnaleźć drogę na dwór Rhobara III. Spotyka na swojej drodze doradców – nowe postacie oraz znane z poprzednich części (Diego, Milten, Lester, Merdarion, Gorn, Xardas, Snaf). Dostanie się na dwór króla jest poprzedzone wieloma zadaniami, których wykonanie umożliwia kolejny etap podróży.

Gdy Bezimienny w końcu staje przed Rhobarem III w Thorniarze, okazuje się, że to nie król jest winny zbrodni na mieszkańcach wsi bohatera, tylko jego najbliższy doradca Drurhang, wykonujący rozkazy demonicy Xeshy. To ona za pomocą amuletu Śniącego opętała króla. Zabić ją może według przepowiedni tylko człowiek z Feshyr.

Zmiany stylu gry
Twórcy zapowiedzieli bardzo dużo zmian względem poprzednich części, między innymi:

ulepszenie grafiki i zmiana silnika Genome Engine na Trinigy,
udoskonalenie systemu rozwoju bohatera (gdy używamy jakiejś broni przez długi czas to od razu uczymy się nią posługiwać, przez co lepiej walczymy),
zmiany w systemie sztucznej inteligencji przeciwników i potworów,
nowy, ulepszony system walki, stworzony od podstaw,
zupełnie nowe zaklęcia,
unikatowe zbroje, które gracz będzie mógł projektować,
nowy system obrażeń, np. uderzymy kogoś w rękę, to będzie to widoczne (wolniejsze ruchy etc),
oświetlenie i cienie, które będą się zmieniały z każdą godziną dnia,
zniknięcie niektórych możliwości i aspektów w stosunku do poprzedniej części, np. bohater nie będzie mógł pływać, zniknie też znany z Gothic 3'' system reputacji,
kobiety będą odgrywały większą rolę w porównaniu do poprzednich serii Gothic.

Wersja polska
Wersja polska: Start International Polska na zlecenie firmy CD Projekt
Reżyseria: Maciej Kowalski
Koordynacja i tłumaczenie nagrań: Adrian Czerwiński
Tłumaczenie i redakcja: Barbara Giecold-Bochenek, Michał Bochenek

W wersji polskiej udział wzięli:


Kontynuacja
W marcu 2010 r. dyrektor generalny JoWooD zapowiedział, że prace nad kontynuacją Arcanii rozpoczną się jeszcze przed 12 października 2010, czyli przed premierą rynkową gry Arcania: Gothic 4''. 9 grudnia 2010 r. JoWooD zapowiedział samodzielny dodatek Arcania: Upadek Setarrif (ang. Arcania: Fall of Setarrif). 23 marca 2011 przedstawiciel firmy JoWood ogłosił, że prace nad grą zostały wstrzymane, jednak pod koniec września 2011 roku ogłoszono datę premiery – 25 października 2011. Dodatek dostarcza od 4 do 8 godzin rozgrywki, zawiera nowych przeciwników i zadania oraz umożliwia rozgrywkę postaciami znanymi z innych części. Po tym jak demon, który wcześniej opętał króla Robara III, został pokonany, postanowił zniszczyć miasto Setarrif, które jest odcięte od reszty wyspy, a chaos i anarchia pogrąża wszystkich. W Polsce dodatek został wydany 20 stycznia 2012 roku przez CD Projekt w pełnej polskiej wersji językowej. Recenzent serwisu GRY-OnLine wystawił dodatkowi ocenę 2/10, chwaląc jedynie polską wersję językową i oprawę audiowizualną i krytykując resztę aspektów gry. Podobne zdanie miał Rafał Fluderski z magazynu „CD-Action”, który ocenił produkt na 4/10.

Linki zewnętrzne
