'''10 Brygada Kawalerii Pancernej im. gen. broni Stanisława Maczka (10 BKPanc) – związek taktyczny wojsk pancernych Sił Zbrojnych RP.

Formowanie
10 Brygada Kawalerii Pancernej została sformowana w 1995 roku, w Świętoszowie, na bazie 120 Husarskiego Pułku Zmechanizowanego. W październiku 2001 roku Brygada została wyłączona ze składu 11 Dywizji Kawalerii Pancernej i podporządkowana bezpośrednio dowódcy 2 Korpusu Zmechanizowanego. Od 1 marca 2004 roku 10 BKPanc powróciła w podporządkowanie 11 Lubuskiej Dywizji Kawalerii Pancernej. 

Na podstawie rozkazu Nr Pf 190/Org./P1 szefa Sztabu Generalnego WP z dnia 20 maja 2004 roku Brygada została przeformowana na etat Nr BC/027/0.

Na podstawie decyzji Nr PF-32/Org/SSG/ZoiU/P1 Ministra Obrony Narodowej z dnia 17 kwietnia 2012 roku Brygada została przeformowana na etat Nr BC/147/0. Brygada przeformowała się na nowy etat i osiągnięła gotowość do działania w nowej strukturze do końca 2012 roku.  

Zadania
Brygada jako jednostka typu ciężkiego była przeznaczona do działań bojowych w składzie 7 Dywizji Pancernej Niemiec. Dodatkowo batalion zmechanizowany Brygady był odwodem strategicznym Naczelnego Dowódcy NATO w Europie. W związku z tym, w 2000 r. i 2001 r. brał udział w siłach pokojowych KFOR w Kosowie. Działania żołnierzy podczas tych misji zostały bardzo wysoko ocenione przez przełożonych. Po powrocie z Kosowa batalion został wyróżniony proporcem oraz tytułem Najlepszego Pododdziału w Wojskach Lądowych.

Żołnierzy Brygady brali udział w wielu ćwiczeniach, m.in. w Indian Falcon z 11 Brygadą Aeromobilną Holandii, Strong Resolve w Hiszpanii, Dragon w Żaganiu z żołnierzami holenderskimi, Springendes Ross w 2001 i 2002 r. z 7 DPanc Niemiec oraz Arrcade Fusion 2002'' – ćwiczenia ARRC.

Z końcem 2002 r. żołnierze batalionu zmechanizowanego, którym dowodzi ppłk Piotr Ząbkowski, zaczęli przygotowywać się do misji w Iraku. Ćwiczono m.in. zasady prowadzenia działań prewencyjnych, konwojowanie, patrolowanie, przeszukiwanie budynków, działanie w punkcie kontrolnym oraz obserwacyjnym. W szkoleniu wykorzystano pomoc specjalistów z różnych dziedzin, w tym także instruktorów US Marines przybyłych z Iraku. Ostatnią fazą przygotowań było wyłonienie ok. 300-osobowego komponentu, który udał się na tę misję. Batalion w działaniach irackich występował w składzie:
Dowództwo batalionu.
Sztab batalionu w składzie:
sekcja personalna,
sekcja rozpoznawcza,
sekcja operacyjna,
sekcja logistyczna,
sekcja współpracy cywilno-wojskowej,
sekcja wsparcia dowodzenia i łączności.
Kompania dowodzenia.
Kompania zmechanizowana.
Kompania logistyczna.
Sekcja żandarmerii wojskowej.

Tradycje
Brygada jest spadkobierczynią tradycji 29 pułku piechoty, walczącego w II wojnie światowej w strukturze 2 Armii Wojska Polskiego. W 1950 pułk przeniesiono do Żagania i podporządkowano ówczesnej 11 Dywizji Zmechanizowanej, a w 1963 jednostkę przeformowano na 29 Pułk Czołgów Średnich. W 1992, po opuszczeniu Świętoszowa przez 20 Zwienigorodzką Dywizję Pancerną, pułk został przeniesiony z Żagania i, zgodnie z decyzją MON, przemianowany został na 120 Husarski Pułk Zmechanizowany. Wówczas przejęto także tradycje 1 i 2 pułku pancernego 1 Dywizji Pancernej, dowodzonej w czasie II wojny światowej przez gen. broni  Stanisława Maczka. Posiadane tradycje uzupełniono o nowe, 3 Brygady Pancernej oraz 10 pułku dragonów. Od 5 sierpnia 2000 brygada nosi imię gen. broni Stanisława Maczka. W 2003 brygada przejęła tradycje 24 pułku ułanów oraz 1 i 2 pułku artylerii motorowej.

Z dniem 3 lipca 2007 2 batalion czołgów otrzymał nazwę wyróżniającą „'''24 batalion ułanów” i imię patrona – hetmana wielkiego koronnego Stanisława Żółkiewskiego (podstawa: decyzja nr 235/MON Ministra Obrony Narodowej z dnia 25 maja 2007 r., ogłoszona w Dzienniku Urzędowym MON nr 11 z 18 czerwca 2007 r., poz. 129).




Struktura organizacyjna (2009)
dowództwo i sztab
batalion dowodzenia
1 batalion czołgów
24 batalion ułanów (czołgów)
10 batalion zmechanizowany dragonów
dywizjon artylerii samobieżnej
dywizjon przeciwlotniczy
kompania rozpoznawcza
kompania saperów
kompania remontowa
kompania zaopatrzenia
grupa zabezpieczenia medycznego
ośrodek szkolenia "Leopard"

Uzbrojenie
10 Brygada Kawalerii Pancernej, jako jedyna jednostka w Wojsku Polskim, posiada w swoim wyposażeniu niemieckie czołgi Leopard 2A4 (w liczbie 116), które otrzymała od Bundeswehry w 2002 r. Wraz z nimi otrzymała także: wozy sanitarne na podwoziu gąsienicowym M113, wozy dowodzenia M577 oraz wozy dowodzenia Wolf na podwoziu samochodowym Mercedesa, wiele samochodów transportowych typu Mercedes 2- i 5-tonowych. Batalion zmechanizowany wyposażony jest w bojowe wozy piechoty BWP-1. Dywizjon artylerii samobieżnej uzbrojony jest w działa 2S1 Goździk. Przeciwlotnicy posiadają na wyposażeniu działa ZSU-23-4 popularnej Szyłki, działa ZUR 23-2 oraz rakiety przeciwlotnicze typu Grom. Saperzy natomiast wyposażeni zostali w mosty towarzyszące typu Biber, również pochodzące od Bundeswehry. Do przewozu sprzętu niemieccy sojusznicy dostarczyli również zestawy niskopodwoziowe SLT. Oprócz tego Brygada otrzymała także wiele symulatorów do szkolenia członków załóg (w tym załóg Leopardów).

Żołnierze brygady


Oficerowie:'''
por. Łukasz Kurowski († 14.08.2007 Afganistan)

Współpraca ze społeczeństwem
Od początku funkcjonowanie w Świętoszowie dowództwo i kadra zawodowa utrzymuje ścisły kontakt z miejscowym społeczeństwem. 85% mieszkańców miejscowości to ludzie z wojskowego środowiska. Wojsko od dawna ma ścisły kontakt z sąsiadującymi miejscowościami i pobliskimi gminami. Dowództwo współpracuje z władzami państwowymi i samorządowymi województw dolnośląskiego i lubuskiego oraz władzami powiatowymi i samorządowymi pobliskich miast i miejscowości.

Kadra na co dzień współpracuje także z różnymi organizacjami kombatanckimi, m.in. ze Związkiem Kombatantów RP i byłych więźniów politycznych w Małomicach oraz z miejscowym zespołem szkół, do którego uczęszcza większość dzieci kadry zawodowej. 


Plik:10bkpanc_odznaka_pol.jpg|Odznaka polowa 10 BKPanc w Świętoszowie
Plik:10bkpanc_odznaka_wyjs.jpg|Odznaka wyjściowa 10 BKPanc w Świętoszowie
Plik:Sztandar 10 BKPanc.jpg|Sztandar 10 BKPanc
Plik:Swietoszow-10bkpancproporczyk.jpg|Proporczyk 10 BKPanc




Linki zewnętrzne
