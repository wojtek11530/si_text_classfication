Ewa Szydłowska (ur. 3 marca 1960 w Gliwicach) – polska lekkoatletka, biegaczka średnio- i długodystansowa.

Początkowo startowała w biegu na 1500 m i na 3000 m, ale później stała jedną z pierwszych w Polsce specjalistek od biegu maratońskiego.

Wystąpiła na mistrzostwach Europy juniorów w 1977 w Doniecku, gdzie zajęła 6. miejsce w biegu na 1500 m.

Zdobyła mistrzostwo Polski na 3000 m w 1980. Na pierwszych mistrzostwach Polski w maratonie kobiet w 1981 zdobyła srebrny medal za Anną Bełtowską-Król. Była mistrzynią w tej konkurencji w 1987. Zdobyła również srebrny medal w biegu przełajowym na 2,5 km w 1979 oraz brązowe medale na 1500 m w 1980, na 3000 m 1983, w maratonie w 1988 oraz w biegu przełajowym na 2 km w 1981 i na 4 km 1985> W hali była wicemistrzynią Polski na 1500 m w 1977 oraz brązową medalistką na 3000 m w 1982 i na 1500 m w 1983.

Startowała w Pucharze Europy w maratonie w 1988 w Huy, gdzie zajęła 16. miejsce.

Rekordy życiowe:
bieg na 1500 m – 4:15,0 (19 sierpnia 1978, Poznań)
bieg na 3000 m – 9:16,95 (31 sierpnia 1980, Łódź)
bieg na 5000 m – 16:21,20 (31 sierpnia 1985, Sopot)
bieg na 10 000 m –34:26,82 (30 lipca 1988, Sopot)
bieg maratoński – 2:36:51 (27 marca 1988, Dębno)

Była zawodniczką klubów: Piast Gliwice i Bałtyk Gdynia. 



Bibliografia
