

Michael John Foreman (ur. 29 marca 1957 w Columbus, stan Ohio, USA), inżynier, członek korpusu astronautów NASA.

Wykształcenie oraz praca zawodowa
1975 – ukończył szkołę średnią (Wadsworth High School) w Wadsworth, stan Ohio.
1979 – został absolwentem Akademii Marynarki Wojennej Stanów Zjednoczonych w Annapolis (United States Naval Academy), stan Maryland, otrzymując licencjat z aeronautyki. Następnie rozpoczął czynną służbę w marynarce.
1981 – po odbyciu szkolenia lotniczego w bazach Pensacola (Floryda) oraz Corpus Christi (Teksas) został pilotem 23 eskadry patrolowej (Patrol Squadron Twenty-Three) stacjonującej w bazie Brunswick w stanie Maine. 
1986 – został absolwentem Podyplomowej Szkoły Marynarki Wojennej (U.S. Naval Postgraduate School) w Monterey, stan Kalifornia i uzyskał tytuł magistra w dziedzinie inżynierii lotniczej i kosmicznej. Później został skierowany do służby na lotniskowcu USS Coral Sea (CV-43) mającego port macierzysty w Norfolk, stan Wirginia. Był asystentem oficera ds. operacji powietrznych. Latał również na samolocie E-2 w eskadrach wczesnego ostrzegania VAW-120 i VAW-127. 
1990 – w czerwcu ukończył szkołę dla pilotów doświadczalnych sił morskich (USNTPS - US Naval Test Pilot School) w bazie Patuxent River w stanie Maryland. Po jej ukończeniu został przeniesiony do dyrektoriatu testów uzbrojenia lotniczego (Force Warfare Aircraft Test Directorate). 
1991 – powrócił do USNTPS, gdzie został instruktorem i oficerem operacyjnym. Uczył latać na samolotach F-18, P-3, T-2, T-38, U-21, U-6 oraz szybowcu X-26.
1993-1998 – przeniesiono go do dowództwa morskich systemów lotniczych (Naval Air Systems Command) w Crystal City, stan Wirginia. Pełnił tam funkcję głównego inżyniera (Chief Engineer) programu T-45 Goshawk. Później powrócił do Patuxent River gdzie pełnił funkcję wojskowego dyrektora grupy naukowo-badawczej w centrum uzbrojenia lotnictwa sił morskich. Jednocześnie był przedstawicielem marynarki wojennej w Johnson Space Center. Zanim trafił do korpusu astronautów pracował nad przygotowaniem kokpitu dla przyszłych samolotów kosmicznych. 

Na ponad 50 typach samolotów wylatał ponad 5 000 godzin.

Praca w NASA i kariera astronauty
1998 – 4 czerwca został przyjęty do korpusu amerykańskich astronautów (NASA-17) jako kandydat na specjalistę misji. W sierpniu rozpoczął specjalistyczne szkolenie.
2000 – zakończył kurs podstawowy, po którym otrzymał przydział do Biura Astronautów NASA do Wydziału Stacji Kosmicznej (Space Station Branch).
2002 – w grudniu otrzymał przydział do załogi STS-120, który był zaplanowany na wiosnę 2004. Katastrofa promu Columbia spowodowała jednak konieczność całkowitej zmiany harmonogramu lotów.
2006 – w czerwcu oficjalnie ponownie wyznaczono go specjalistą misji lotu STS-120.
2007 – 29 stycznia został przeniesiony do załogi przygotowywanej do lotu STS-123. Podczas tej wyprawy do ISS zostanie dołączony japoński moduł Kibō oraz kanadyjski manipulator Special Purpose Dexterous Manipulator. Foreman otrzymał funkcję specjalisty misji.
2008 - 11 marca wystartował do lotu STS-123.
2009 - 16 lipca wystartował do swojej drugiej, 11-dniowej, misji kosmicznej na pokładzie wahadłowca Atlantis (lot STS-129).

Nagrody i odznaczenia
medal „Za Zasługi dla Sił Zbrojnych” (Meritorious Service Medal),
medal marynarki wojennej „Za zasługi” (Navy Commendation Medal),
medal marynarki wojennej „Za osiągnięcia” (Navy Achievement Medal).

Wykaz lotów


Zobacz też

grupy i oddziały astronautów,
alfabetyczna lista astronautów i kosmonautów.



Linki zewnętrzne
.
.




