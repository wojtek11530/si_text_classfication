




Steyr-Daimler-Puch – austriacka marka samochodów ciężarowych oraz traktorów, mająca swoją siedzibę w mieście Steyr.

Historia
Przedsiębiorstwo Steyr Werke AG zostało założone w 1853 roku przez Josefa Werndla. Początkowo produkowano tu broń (karabiny i pistolety). Pierwsze samochody zaczęto produkować w 1920 roku. W 1935 roku przedsiębiorstwa: Steyr, Daimler, oraz Puch połączyły się w jeden koncern o firmie Steyr-Daimler-Puch AG, którego siedziba znajduje się po dzisiejszy dzień w mieście Steyr. Obecnie firma jest częścią niemieckiego koncernu MAN, produkując samochody ciężarowe.



Modele
Haflinger
Pinzgauer
Noriker
Seria 91
Seria 280
Seria 370
Seria 380
Seria 480
Seria 580
Seria 586
Seria 640
Seria 680
Seria 680M
Seria 780
Seria 980
Seria 1500A
Seria 2000A
Seria 12M18
Steyr-OM Tigrotto
Steyr-OM Leoncino
Steyr-Fiat-OM Baribbi
Steyr Puch 126

Technologia firmy Steyr w Polsce
W latach 70. Jelczańskie Zakłady Samochodowe Jelcz zdecydowały o oparciu dalszego rozwoju ciężarówek wysokiej ładowności o współpracę i licencje Steyr, model Steyr 91. M.in. zakupiono licencję na ramy, osie przednie i mosty napędowe oraz silniki wysokoprężne dużej mocy, w układzie V które miały być produkowane w Zakładach Mechanicznych PZL-Wola w Warszawie, niestety kryzys ekonomiczny zniweczył te plany. Owocem współpracy był ciężki samochód samowyładowczy Jelcz 640.
Silniki Steyr były również stosowane w samochodach Jelcz 622 i Jelcz 422.

W latach 90. XX wieku Fabryka Samochodów Ciężarowych „Star” nawiązała współpracę ze Steyr dotyczącą użycia w modernizacji ciężarówek Star nowoczesnych kabin używanych w modelu Steyr. Montaż tych kabin został uruchomiony w Starachowicach, znalazły one zastosowanie w modelach Star 8.125, Star 12.155 i prototypie Star 944.
Po przejęciu Fabryka Samochodów Ciężarowych „Star” przez koncern MAN który wcześniej przejął również Steyr, zmodernizowane kabiny Steyr były używane w produkcji modeli Star S2000, Star 1466, Star 944.

Po zakończeniu przez koncern MAN produkcji samochodów w Starachowicach od 2004 przez kilka lat ciężarówki serii Star S2000 były wytwarzane w Austrii.

Współczesna produkcja licencyjna



Steyr w armii USA
Przedsiębiorstwo Stewart & Stevenson wygrało ogłoszony w 1988 przetarg na Medium Tactical Vehicles (FMTV) dla US Army oferując licencyjną odmianę samochodu Steyr 12 M 18.

Steyr w Chinach
Chińskie przedsiębiorstwo SINOTRUK produkuje ciężarówki będące rozwinięciem serii 91.

Bibliografia
Wojciech Połomski „Pojazdy Samochodowe i Przyczepy Jelcz 1971-1983” WKŁ 2011, str 25, 86-133 ISBN 978-83-206-1817-4.
