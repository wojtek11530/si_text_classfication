Jingxi Zhanran (711-762; ; kor. 형계담연 Hyǒnggye Tamyǒn; jap. Kyōkei Tanzen; wiet. Kính Khe Đậm Nhiên) – chiński mnich buddyjski, dziewiąty (lub szósty) patriarcha szkoły tiantai. Znany także jako Miaoluo Zhanran.

Biografia
Urodził się w Jingxi (obecnie Yixing) w prowincji Jiangsu w rodzinie Qi (戚). Ojciec był uczonym konfucjańskim i w tym duchu kształcił też syna. Tak wykształcony syn po zdaniu egzaminów mógł rozpocząć karierę w administracji państwowej. Gdy miał lat szesnaście udał się w podróż do prowincji Zhejiang w celu kontynuowania studiów. Po drodze spotkał mnicha buddyjskiego Jinhua Fangyana, który przekazał mu podstawowe nauki szkoły tiantai. W efekcie tego spotkania odrzucił dążenie do kariery urzędniczej i poświęcił się studiowaniu zasad doktryn buddyjskich.

W 730 roku odbył wędrówkę do klasztoru Xuanlanga na górze Zuoxi i poprosił go o nauczanie w duchu idei szkoły tiantai.  

Z jakiś przyczyn Zhanran został mnichem dopiero w wieku 38 lat. Został ordynowany przez mnicha Tanyi (曇一, 692-771).

W tym okresie rozwijały się takie szkoły jak mantrajana, huayan, jogaczara  i chan. Natomiast szkoła tiantai ledwo egzystowała na górze Tiantai w prowincji Zhejiang. Xuanlang zmarł w roku 754, gdy Zhanran miał 43 lata. W następnych latach rozpoczął wędrówkę po Chinach wygłaszając nauki szkoły i po raz pierwszy szkoła ta stała się znana w całych Chinach.

Gdy jego działalność przyniosła wreszcie pozytywny skutek, Zhanran został wezwany na dwór cesarski przez trzech kolejnych cesarzy: Xuanzonga (玄宗. pan.712-756), Suzonga (肅宗; pan. 756-762) i Daizonga (代宗; pan. 762-779). We wszystkich trzech przypadkach odmówił podając jako przyczynę chorobę. Była to tylko zręczna wymówka, gdyż za panowania Suzonga Zhanran udał się w podróż do Nanyue w południowych Chinach, a w czasie panowania cesarza Daizonga - na daleką pielgrzymkę na górę Wutai Shan na północy.

Zhanran zmarł w 752 roku.

Prace literackie
Komentarze do prac Zhiyi
Fahua xuanyi shiqian (10 tomów; 法華玄義釋籤; T.D. 1717)
Fahua wenju ji
Mohe zhiguan fuxingzhuan hongjue
Fahua xuanyi (Głębokie znaczenie Sutry Lotosu '')
Fahua wenzhu (Słowa i zdania Sutry Lotosu '')
Móhē zhǐguān (Wielka koncentracja i wgląd)
Miàofǎ liánhuā jīngxuán yì (妙法蓮華經玄義)
Ogólne znaczenie Wielkiej koncentracji i wglądu ''
Istoty komentarza do Wielkiej koncentracji i wglądu ''
Prace polemiczne
Jinpi lun (Jingangpi lun 金剛錍; T.D. 1932)
Fahua wubaiwen lun
Zhiguan yili
Inne prace
Zhiguan fuxing chuanhong jue




Bibliografia
Daisaku Ikeda. The Flower of Chinese Budddhism. Weatherhill, Nowy Jork, 1997. Str. 205 ISBN 0-8348-0393-3





