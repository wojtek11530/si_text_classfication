Malina (niem. Forstlangwasser, Hofgrund) – potok we wschodnich Karkonoszach (Kowarski Grzbiet) o długości ok. 6,4&nbsp;km, lewy dopływ Jedlicy.

Źródła ma we wschodniej części Karkonoszy, w północnej części Kowarskiego Grzbietu, pomiędzy Czołem a Skalnym Stołem. Płynie łukiem, najpierw na północ, później na północny wschód głęboką, zalesioną doliną, w Krzaczynie, wypływa na obszar Kotliny Jeleniogórskiej, płynie odkrytym terenem, po czym poniżej Kowar wpada do Jedlicy.

Turystyka
Potok przecinają trzy szlaki turystyczne:
w środkowym biegu, w Krzaczynie  zielony - prowadzący z Kowar do Karpacza
w górnym biegu wzdłuż potoku biegnie  żółty - prowadzący z Kowar na Przełęcz Okraj
w górnym biegu przecina go  zielony - prowadzący z Karpacza na Przełęcz Okraj

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




