Chorał (z łac. choralis - chóralny):
Chorał gregoriański - liturgiczny jednogłosowy śpiew w kościele rzymskokatolickim. Nazwa pochodzi od papieża Grzegorza I (koniec VI w.), który miał śpiewy te zebrać i uporządkować.  Melodie chorału stanowiły podstawę (cantus firmus) wielogłosowej muzyki średniowiecznej.
Chorał luterański - śpiewy wprowadzone w XVI w. przez  Marcina Lutra do kościoła ewangelickiego, czerpane z religijnych i świeckich pieśni ludowych. Chorał luterański charakteryzował się prostą linią melodyczno-rytmiczną. Tekst ch. pisano w języku ojczystym, przez co był bardziej zrozumiały dla wiernych. W twórczości wielu kompozytorów niemieckich, szczególnie Bacha i Buxtehudego, spotyka się różne wielogłosowe opracowania chorału protestanckiego: fantazje, przygrywki, kantaty, preludia i inne
Chorał - utwór Józefa Nikorowicza do pieśni "Z dymem pożarów".



