Mikołaj Mikołajczyk – właściwie Paweł Mikołajczyk (ur. 25 stycznia 1969 roku) polski tancerz i choreograf. Były solista Teatru Wielkiego w Poznaniu, obecnie niezależny choreograf, tworzący autorskie prace oraz ruch i choreografie do spektakli muzycznych i dramatycznych.

Kariera zawodowa
Mikołaj Mikołajczyk ukończył Państwową Szkołę Baletową w Poznaniu, studiował na Uniwersytecie UAM w Poznaniu historię sztuki i socjologię. Pracował we Wrocławskim Teatrze Pantomimy we Wrocławiu, Polskim Teatrze Tańca w Poznaniu, Teatrze Wielkim w Poznaniu, Badisches Staatstheater w Karlsruhe. Przeszedł wszystkie szczeble artystycznej kariery: od adepta do I solisty baletu. W Szczecinie, w Operze na Zamku, był kierownikiem baletu, który przeobraził w autorski teatr tańca Teatr DNA – taniec zakodowany genetycznie.

Współpracował z choreografami reprezentującymi różne style taneczne i sposoby myślenia oraz kreowania przestrzeni artystycznej, między innymi z takimi artystami, jak: jak Henryk Tomaszewski, Mats Ek, Birgitt Cullberg, Ewa Wycichowska, Teresa Kujawa, Olaf Schmidt, Gray Veredon, Conrad Drzewiecki, Barbara Gołaska, Andrzej Glegolski, Emil Wesołowski, Przemysław Śliwa, Henryk Konwiński, Marek Różycki, Dawid Earle, Waldemar Wołk Karaczewski, Jerzy Makarowski, Ivan Bataillei, Antal Fodo.

Występował na wielu festiwalach w kraju jak i za granicą: Edynburgu, Sofii, Lill, Carcassone, Berlinie, Hamamatsu, Xanten, Luksemburgu, Brukseli, Brugii, Kownie,Warszawie, Poznaniu, Łodzi, Krakowie, Lublinie, itd. Współtworzył warsztaty i festiwale tańca: Letnie Spotkania Artystyczne w Kutnie, Lądeckie Lato Baletowe w Lądku Zdroju, warsztaty tańca w Sieradzu i Szczecinie.

Współpracował z reżyserami teatralnymi, dla których tworzył reżyserię ruchu w spektaklach operowych i dramatycznych: Barbarą Wachowicz, Mają Kleczewską, Małgorzatą Dziewulską, Jolantą Ptaszyńską, Natalią Korczakowską, Bogną Podbielską, Katarzyną Radoszyńską, Krzysztofem Warlikowskim, Piotrem Kruszczyńskim, Grzegorzem Jarzyną, Adamem Hanuszkiewiczem, Tomaszem Hynkiem, Wojciechem Szelachowskim, Krzysztofem Garbaczewskim, Andrzejem Bartnikowskim, Krzysztofem Rekowskim, Jackiem Papisem, Michałem Borczuchem, Mikołajem Grabowskim, Łukaszem Chotkowskim, Piotrem Siekluckim, Jackiem Jabrzykiem, Krystyną Meissner i Cezarym Iberem.

Po odejściu od pracy w zespołach baletowych, artysta zrealizował w poznańskim Starym Browarze dwa solowe spektakle – "Waiting" (2006) i "Z Tobą chcę oglądać świat" (2008). W 2011 roku powstało  "Plaisir d'amour" (premiera w ramach Maat Festivalu/Konfrontacji Teatralnych w Lublinie), które razem z poprzednimi dwoma pracami tworzą autobiograficzny "Tryptyk".

W 2008 roku "Waiting" pokazano w ramach Polskiej Platformy Tańca w Poznaniu, jako jeden z ważniejszych polskich spektakli ostatnich lat. Tryptyk pokazywano natomiast w czasie32. Warszawskich Spotkań Teatralnych, a także podczas pierwszej edycji Festiwalu Tańca Współczesnego KRoki w Krakowie.

Artysta zrealizował również projekty: "Faust- zdarzenie" wg Marlowe’a/Grotowskiego, z muzyką Zbigniewa Kozuba (Festiwal Klasyka Polska w Opolu, Teatr Dramatyczny w Opolu 2009); muzyczno-taneczny  "PoLY-RHY-tm", równoeż we współpracy ze Zbigniewem Kozubem, przygotowany w ramach Festiwalu Wiosny w Poznaniu (2009); spektakl "WSZYSTKO JUTRO, czyli lalki wybawione" − na podstawie Teorematu Pier Paolo Pasoliniego −  z aktorami Teatru Dramatycznego w Opolu (2010), a także projekty w ramach ODRAMY  − Międzynarodowych Dni Nowej Dramaturgii w Opolu (edycje 2007 i 2010).

Podczas  lubelskiego Maat Festivalu w 2011 roku, połączonego z Konfrontacjami Teatralnymi, pokazał także  zrealizowane wspólnie z Tomaszem Bazanem  "Święto wiosny".

Jesienią 2012 roku zrealizował "Projekt: Tomaszewski", przygotowany w ramach cyklu RE//MIX komuny//warszawa (we współpracy ze kompozytorem Zbigniewem Kozubem oraz scenografem i  artystą wideo Mirkiem Kaczmarkiem). Rok później (październik 2013) wystąpił w spektaklu Iwony Pasińskiej Ostatnia niedziela. RE//MIX Conrad Drzewiecki w komunie//warszawa (w duecie z artystką).

W ramach rezydencji V edycji Maat Festivalu w Lublinie (jedna z ośmiu tanecznych rezydencji) stworzył "Projekt Lutosławski… Jesteś kimś, kogo kiedyś znałem". Praca festiwalowych twórców rejestrowana była przez Patrycję Płanik, która zrealizowała filmy, dokumentujące każdą z rezydencji.

We wrześniu 2012 roku w ramach projektu Samorządu Województwa Wielkopolskiego "Wielkopolska: Rewolucje" choreograf przygotował spektakl   "Teraz jest czas", w którym wystąpił wraz z Zespołem Śpiewaczym „Wrzos” z Zakrzewa – chórem seniorów działającym przy Zakrzewskim Domu Kultury „Dom Polski” (przy współpracy ze Zbigniewem Kozubem i Mirkiem Kaczmarkiem). Spektakl odniósł sukces i był pokazywany w Poznaniu (Stary Browar oraz Malta Festival), Pile, Warszawie, Białymstoku (festiwal Kalejdoskop). Rok później, także w ramach projektu "Wielkopolska: Rewolucje" odbyła się premiera "Projektu. Noce i dnie" – kolejnej odsłony współpracy artysty z seniorami z Zakrzewa. Spektakl powstał współpracy ze Zbigniewem Kozubem, Mirkiem Kaczmarkiem i Małgorzatą Dziewulską (współpraca dramaturgiczna). Oprócz Mikołajczyka i zakrzewskich seniorów wystąpili w nim też Iwona Pasińska i Adam Ferency. We wrześniu 2014 roku w Zakrzewie miała miejsce premiera "Projektu Jezioro łabedzie" (produkcja: Dom Kultury „Dom Polski” w Zakrzewie), domykającego "Trylogii Zakrzewskiej". Wystąpili w nim tradycyjnie seniorzy z chóru „Wrzos”, a także tancerze Zespołu Pieśni i Tańca „Rodlanie” z Zakrzewa, Iwona Pasińska, Paweł Sakowicz, Aleksandra Bednarz oraz jak zawsze sam Mikołajczyk. Przy spektaklu współpracowali również Zbigniew Kozub (opracowanie muzyczne), Marta Hela Fijałkowska (scenografia), Przemysław Czekała oraz Henryk Szopiński.

Najważniejsze role
Sylwio – „Sługa dwóch panów” – chor. G. Veredon, Polski Teatr Tańca w Poznaniu 1992
Homunkulus – „ Faust goes rock” – chor. E. Wycichowska, Polski Teatr Tańca w Poznaniu 1992
Pierwszy – „Święto wiosny” – chor. E. Wycichowska, Polski Teatr Tańca w Poznaniu 1993
Tybald i Parys – „Romeo i Julia” – chor. B. Cullberg, Polski Teatr Tańca w Poznaniu 1994
*** – „Pa Norbotten” – chor. M. Ek, Polski Teatr Tańca w Poznaniu 1994
Zygfryd i Rotbart  – „Jezioro Łabędzie” – chor. M. Petipa, L. Iwanow, E. Wycichowska, Teatr Wielki w Poznaniu 1995
Grigors – „Wybraniec” – reż. M. Wortman, chor. E. Wycichowska, TVP w Warszawie, Polski Teatr Tańca w Poznaniu 1995
Solista –  „Eksodus polskie” – chor. E. Wycichowska, Polski Teatr Tańca w Poznaniu 1995
Albert – „Giselle” – chor. J. Coralli, J. Perrot, Teatr Wielki w Poznaniu 1996
Mandaryn –  „Cudowny Mandaryn” –  chor. P. Śliwa, Opera Krakowska w Krakowie 1996
Poeta – „Sylfidy” – chor. M. Fokin, Teatr Wielki w Poznaniu 1997
Faun – „Popołudnie Fauna” – chor. W. Niżyński, Teatr Wielki w Poznaniu 1997
Kniaź Iwan – „Ognisty Ptak” – chor. A. Glegolski, Teatr Wielki w Poznaniu 1998
Diabeł – „Pan Twardowski” – chor. H. Konwiński, Teatr Wielki w Poznaniu 1998
Młody – „Harnasie” – chor. E. Wesołowski, Teatr Wielki w Poznaniu 1998
Solista –  „III Symfonia” – chor. M. Różycki, Teatr Wielki w Poznaniu 1998
Policjant – „Pietruszka” – chor. O. Schmidt, Badisches Staatstheater w Karlsruhe 1999
*** –  „Babilon” – chor. O. Schmidt, Badisches
Staatstheater w Karlsruhe 2000
*** – „Distance of Eternity” – chor. O. Schmidt, Badisches Staatstheater w Karlsruhe 2000
*** – „Tomaszów” – reż. i chor. M. Mikołajczyk, Teatr DNA – taniec  zakodowany genetycznie i Opera na Zamku w Szczecinie 2001
*** – „Najpierw się zdziwisz a potem się oddasz” – reż. i chor. M. Mikołajczyk, Teatr DNA – taniec zakodowany genetycznie i Opera na Zamku w Szczecinie 2001
*** – „ORWS – ostatni raz w Szczecinie” – reż. i chor. Mikołaj Mikołajczyk, Teatr DNA – taniec zakodowany genetycznie i Opera na Zamku w Szczecinie 2001
*** – „Okłamuj mnie pocałuj też” – reż. i chor. M. Mikołajczyk, Teatr Wielki w Poznaniu 2002
*** – „Nie można wyjrzeć przez okno”  – reż. i chor. M. Mikołajczyk, Międzynarodowy Festiwal Sztuki Choreograficznej w Gdańsku 2002
Espada – „Don Kichot” – chor. H. Konwiński , Teatr Wielki w Poznaniu 2002
Antonio Nazar – „Kronika zapowiedzianej śmierci” – chor. M. Mikołajczyk, Teatr Wielki w Poznaniu 2003
*** – „Larghetto” – reż. i chor.  M. Mikołajczyk, Festiwal Chopin i jego Europa w Warszawie 2002 i Teatr Wielki w Poznaniu 2003
Jezus – „Próba” – chor.a A. Fodor, Teatr Wielki w Poznaniu 2003
*** – „Waiting" – reż. i chor. M. Mikołajczyk, Stary Browar Nowy Taniec w Poznaniu 2006
Król Bum Drum i Smutny Król – „Wieczór sierot” – reż. M. Borczuch, chor. M. Mikołajczyk, Festiwal Dialogu Czterech Kultur w Łodzi 2008
*** – „Z Tobą chcę oglądać świat” – reż. i chor. M. Mikołajczyk, Stary Browar Nowy Taniec w Poznaniu 2008
*** – „Kalejdoskop klimatyczny” – pomysł M. Mikołajczyk, Stary Browar Nowy Taniec w Poznaniu 2008
*** – „Jak wam się podoba” – reż. J. Papis, choreografia M. Mikołajczyk, Bałtycki Teatr Dramatyczny w Koszalinie 2009
*** – „Po-LY-RHY-tm” – muz. Z. Kozub, reż. i chor. M. Mikołajczyk Festiwal  Wiosny w Poznaniu 2009
Tancerz – „Maria de Buenos Aires” – reż. M. Dziewulska, choreografia M. Mikołajczyk, Festiwal Teatralny MALTA w Poznaniu 2009
Chochoł – „Wesele” – reż. M. Kleczewska, choreografia M. Mikołajczyk, Teatr Dramatyczny w Opolu 2009
*** – „Between” – reż. M. Kleczewska, choreografia M. Mikołajczyk, Opera Narodowa w Warszawie 2010
*** –  „WSZYSTKO JUTRO czyli lalki wybawione” – na podstawie „Teorematu” Pasoliniego, reż. M. Mikołajczyk, Teatr Dramatyczny w Opolu 2010
Bert – „Nocny portier” – reż. Ł. Chotkowski, choreografia  M. Mikołajczyk, Teatr Dramatyczny w Opolu 2011
*** –  „TRYPTYK” – reż. i chor.. M. Mikołajczyk,  premiera Maat Festival w Lublinie 2011
*** –  „Święto wiosny” – reż. i chor. M. Mikołajczyk i T. Bazan, muz. I. Stawiński, Maat Festival w Lublinie 2011
Taniec śmierci – „Lubiewo” – reż. P. Sieklucki, choreografia. M. Mikołajczyk, Teatr Nowy w Krakowie 2011
*** –  „Teraz jest czas” – reż. i chor. M. Mikołajczyk, Dom Polski w Zakrzewie 2012
*** –  „Projekt Tomaszewski” – reż.  i chor.  M. Mikołajczyk, komuna// warszawa 2012
Burza – „ Ciotowski bicz” – reż. P. Sieklucki, choreografia  M. Mikołajczyk, Teatr Nowy w Krakowie 2013
*** – „Projekt. Noce i dnie” – reż. i chor. M. Mikołajczyk, Dom Polski w Zakrzewie 2013
*** – „Ostatnia niedziela. RE//MIX Conrad Drzewiecki” – choredywagacja Iwona Pasińska, komuna//warszawa 2013
*** – „Projekt Lutosławski… jesteś kimś kogo kiedyś znałem” – reż. M. Mikołajczyk, Maat Festival 2014
*** – „Projekt Jezioro łabędzie” – reż. i chor. M. Mikołajczyk, Dom Polski w Zakrzewie 2014

Choreografie i inscenizacje
„Orawa” – muz. W. Kilar, Festiwal FAMA w Świnoujściu 1995
„Tomaszów” – muz. Z Konieczny, Teatr Wielki w Poznaniu 1996
„Czerwony kur” –  muz. R. Wagner, zespół TRIO, Teatr Wielki w Poznaniu 1996
„Sen o blondynkach” – muz. „Cranes”, Teatr Wielki w Poznaniu 1997
„Tango” – muz. Z. Kozub, Poznańska Wiosna Muzyczna w Poznaniu 1997
„Dobranoc” –  muz. J. Brahms, W. Kilar – Teatr Wielki w Poznaniu 1997
„Makbet – sceny” wg Szekspira – muz. Z. Kozub, M. Nyman, M. Dietrich, Opera Bałtycka w Gdańsku 1998
„Szopen to zabawne” – muz. F. Chopin, Z. Kozub, „Touch and Go”, Międzynarodowy Festiwal Moniuszkowski w Kudowie Zdroju 1999
„Koncert na klawesyn i orkiestrę” – muz. M. Górecki, Lądeckie Lato Baletowe w Lądku Zdroju 1999
„Baletowa Procesja 2000” – collage muzyczny, Lądeckie Lato Baletowe w Lądku Zdroju 2000
„Gwiazda” wg Kajzara, muz. P. Czajkowski, F. Chopin, Lądeckie Lato Baletowe w Lądku Zdroju 2000
„Żegnaj Polsko” – muz. Z. Kozub, piosenki M. Rodowicz, „Cronoss Quartet”, Teatr DNA – taniec zakodowany genetycznie i Opera na Zamku w Szczecinie 2001
„Najpierw się zdziwisz a potem się oddasz” – collage muzyczny, Teatr DNA – taniec zakodowany genetycznie i Opera na Zamku w Szczecinie 2001
„ORWS – ostatni raz w Szczecinie” – collage muzyczny, Teatr DNA – taniec zakodowany genetycznie i Opera na Zamku w Szczecinie 2001
„Nie można wyjrzeć przez okno” – collage muzyczny, Międzynarodowy Festiwal Sztuki Choreograficznej w Gdańsku 2002
„Okłamuj mnie, pocałuj też” – muz. M. Górecki, K. Mansell, Teatr Wielki w Poznaniu 2002
„Kronika zapowiedzianej śmierci” wg Marqueza – muz. O. Messiaen, E. Kitt, L. Anderson, Teatr Wielki w Poznaniu 2003 (opieka artystyczna M. Szczęśniak, K. Warlikowski)
„Larghetto” – muz. F. Chopin, Teatr Wielki w Poznaniu 2003
„Nokturn i Tarantela” – muz. K. Szymanowski, Teatr Wielki w Poznaniu 2003
„Strofy na sopran i głos recytujący” – muz. K. Penderecki, Teatr Wielki w Poznaniu 2003
„Waiting” – muz. M. Górecki, Kronos Quartet, H. Purcell, B. Frank, Stary Browar Nowy Taniec Poznań 2006
„Człowiek z Bogiem w szafie” wg M. Walczaka – collage muzyczny, III Międzynarodowe Dni Nowej Dramaturgii ODRAMA w Opolu 2007
„Oczyszczenie” wg Zelenki – collage muzyczny, III Międzynarodowe Dni Nowej Dramaturgii ODRAMA w Opolu 2007
„O lepszy świat” wg Schimmelpfenniga – collage muzyczny, III Międzynarodowe Dni Nowej Dramaturgii ODRAMA w Opolu 2007
„Z Tobą chcę oglądać świat” – muz. Z. Kozub, Z. Wodecki, Stary Browar Nowy Taniec w Poznaniu 2008
„Kalejdoskop klimatyczny” – muz. H. Wieniawski, F. Chopin, T. Baird, F. Nowowiejski, W. Lutosławski, Z. Kozub, Stary Browar Nowy Taniec w Poznaniu 2008
„Po-LY-RHY-tm” – muz. Z. Kozub, Festiwal Święta Wiosny w Poznaniu 2009
„Faust – zdarzenie” wg Marlowe’a/Grotowskiego ­– muz. Z. Kozub, Festiwal Klasyka Polska w Opolu, Teatr Dramatyczny w Opolu 2009
„WSZYSTKO JUTRO, czyli lalki wybawione” – na podstawie „Teorematu” Pasoliniego, muz. G.Kancheli, J. Somerville, Teatr Dramatyczny w Opolu 2010
"Trzecie przyjście"  wg P. Sali – collage muzyczny, VI Międzynarodowe Dni Nowej Dramaturgii ODRAMA w Opolu 2010
"Ścinananaświat" wg S. Kribus – collage muzyczny, VI Międzynarodowe Dni Nowej Dramaturgii ODRAMA w Opolu 2010
„TRYPTYK” – muz. Z. Kozub, fortepian A. Kozub, premiera Maat Festival w Lublinie 2011
„Święto wiosny” – reż. i chor. M. Mikołajczyk i T. Bazan, muz. I. Stawiński, Maat Festival w Lublinie 2011
„Teraz jest czas” – muz. Z. Kozub, D. Banhart, Adanowsky, Zespół Śpiewaczy „WRZOS” w Zakrzewie, premiera Dom Polski w Zakrzewie 2012
„Projekt Tomaszewski” – muz. Z. Kozub, D. Banhart, komuna//warszawa 2012
„Projekt. Noce i dnie” – oprac. muz. Z. Kozub, Dom Polski w Zakrzewie 2013
„Projekt Lutosławski… jesteś kimś kogo kiedyś znałem” – collage muzyczny, Maat Festival 2014
„Projekt Jezioro łabędzie” – oprac. muz. Z. Kozub, Dom Polski w Zakrzewie 2014

Choreografie do spektakli w teatrach operowych i muzycznych         
„Wigilie Polskie” –  reż. B. Wachowicz, Teatr Wielki w Poznaniu 1997
„Vivat Pan Moniuszko” – reż. B. Wachowicz, Międzynarodowy Festiwal Moniuszkowski w Kudowie Zdroju 1999, Teatr Wielki w Poznaniu 2002
„Faust” – reż. A. Hanuszkiewicz, Teatr Wielki w Poznaniu 2003
„Cosi fan tutte” – reż. G. Jarzyna, Teatr Wielki w Poznaniu 2005
„Maria de Buenos Aires” – reż. M. Dziewulska, Festiwal Teatralny MALTA w Poznaniu 2009
„Sudden Rain”, „Beetwen” – reż. M. Kleczewska, Opera Narodowa  w Warszawie 2010
„Slow man” – reż. M. Kleczewska, Teatr Wielki w Poznaniu, Festiwal Teatralny MALTA w Poznaniu 2012

Choreografie do spektakli w teatrach dramatycznych
„Tango” – reż. P. Kruszczyński, Teatr Miejski w Gdyni 1999
„Tort z muchomora” – reż. H. Chmielarz, Międzynarodowy Festiwal Teatralny MASKI, Teatr Ósmego Dnia w Poznaniu 2001
„Demony” – reż. P. Kruszczyński, Teatr im. J. Słowackiego w Krakowie 2002
„Nondum” – reż. P. Kruszczyński, Teatr Polski w Warszawie 2002
„Czyż nie dobija się koni” – reżyseria M. Kleczewska, Teatr Dramatyczny w Wałbrzychu 2003
„Czajka” – reż. M. Kleczewska, Teatr Dramatyczny w Jeleniej Górze 2004
„Ifigenia, moja siostra” – reżyseria M. Liber, Stowarzyszenie Le Madame, Teatr 2xu w Warszawie, Międzynarodowy Festiwal Teatralny MASKI w Poznaniu 2005
„Histerikon” – reż. P. Kruszczyński, Teatr Polski w Poznaniu 2006
„Czekając na Godota” – reż. T. Hynek, Teatr Dramatyczny w Opolu 2006
„Cuda i dziwy z lokomotywy” – reż. W. Szelachowski, Teatr Pinokio w Łodzi 2006
„Umarli ze Spoin River” – reż. J. Ptaszyńska, Teatr Telewizji TVP 2006
„Sejm kobiet” – reż. M. Grabowski, Narodowy Teatr Stary w Krakowie 2007
„Arabska noc” – reż. K. Radoszyńska , Teatr Montownia w Warszawie 2007
„Leonce i Lena” – reż. M. Borczuch, Teatr Dramatyczny w Warszawie 2007
„Nieśmiały na dworze” – reż. K. Rekowski, Teatr Dramatyczny w Opolu 2007
„Requiem” – reż. J. Papis , Teatr Łaźnia Nowa w Krakowie 2007
„Lulu” – reż. M. Borczuch, Narodowy Stary Teatr w Krakowie 2007
„Sędziowie” – reż. K. Rekowski, Teatr Dramatyczny w Opolu 2007
„Biedronki powracają na ziemię” – reż. P. Kruszczyński, Teatr Współczesny we Wrocławiu 2008
„Wieczór sierot” – reż. M. Borczuch, Festiwal Dialogu Czterech Kultur w Łodzi 2008
„Opętani” – reż. K. Garbaczewski, Teatr Dramatyczny w Wałbrzychu 2008
„Peregrynacje czarnej Izy wałbrzyskiej” – reż. A. Bartnikowski, Teatr Dramatyczny w Wałbrzychu 2009
„Pasażerka” – reż. N. Korczakowska , Teatr Współczesny we Wrocławiu 2009
„Jak wam się podoba” – reż. J. Papis, Teatr Dramatyczny w Koszalinie 2009
„Marat – Sade” – reż. M. Kleczewska, Teatr Narodowy w Warszawie 2009
„Nienasycenie” – reż.  T. Hynek, Teatr Studio w Warszawie 2009
„Odyseja” – reż. K. Garbaczewski, Teatr Dramatyczny w Opolu 2009
„Wesele” – reż. M. Kleczewska, Teatr Dramatyczny w Opolu 2009
„Showtime” – reż. M. Siegoczyński, Teatr Praga w Warszawie 2010
"Pożegnanie jesieni” – reż.  P. Sieklucki, Teatr Współczesny we Wrocławiu 2011
Nocny portier” – reż. Ł. Chotkowski, Teatr Dramatyczny w Opolu 2011
„ Lubiewo” – reż. P. Sieklucki, chor. M. Mikołajczyk, Teatr Nowy w Krakowie 2011
"Hopla żyjemy” – reż. K. Meissner, chor. M. Mikołajczyk, Teatr Współczesny we Wrocławiu 2012
„Gniew dzieci” – reż. P. Sieklucki, Teatr Nowy w Krakowie 2012
„Tanzcafe Lerch” – reż. M. Spis, Teatr Nowy w Krakowie 2012
„Fufua. Baśń z Czarnego Lądu” – reż. M. Spis, Teatr Łaźnia Nowa w Krakowie 2013
„Ciotowski bicz” – reż. P. Sieklucki, Teatr Nowy w Krakowie 2013
„Wieczór trzech króli albo co chcecie” – reż. J. Jabrzyk, Teatr im. W. Bogusławskiego w Kaliszu 2013
„Rosencrantz i Guildenstern nie żyją” – reż. C. Iber, Teatr im. W. Horzycy w Toruniu 2014
„Uwolnić karpia” – reż. K. Meissner, Teatr Powszechny w Łodzi 2014
„Rewizor” – reż. J. Jabrzyk, Teatr im. A. Węgierki w Białymstoku 2014



Linki zewnętrzne
