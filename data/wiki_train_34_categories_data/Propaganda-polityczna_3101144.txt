Niemcy muszą zginąć!''''' - książka z 1941 roku autorstwa Teodora Kaufmana, amerykańskiego biznesmena i pisarza o żydowskim pochodzeniu. W książce tej Kaufman optuje za sterylizacją każdego Niemca oraz wymazaniem Niemiec z mapy Europy w przypadku wybuchu wojny amerykańsko-niemieckiej. Według obliczeń autora, sterylizacja męskiej populacji Niemców dokonywana przez ok. 25 000 chirurgów, zajęłaby 4 miesiące, zaś kobiet ok. trzech lat.

Napotykając duże trudności ze znalezieniem wydawcy dla swojej książki, Kaufman ostatecznie sam pokrył koszty druku. Niemcy muszą zginąć!'' było sygnowane przez wydawnictwo Argyle Press i ze względu na nieprzychylność księgarń rozprowadzane przede wszystkim poprzez pocztę. 

Nieliczne recenzje książki były w USA bardzo nieprzychylne, jednak propaganda nazistowska wykorzystała Kaufmana i jego książkę do szerzenia obrazu Żydów spiskujących przeciwko Niemcom. Po przeczytaniu oryginału minister propagandy Joseph Goebbels zanotował 3 sierpnia 1941 roku w swoim pamiętniku: [Kaufman] Nie mógł tego zrobić lepiej i korzystniej dla nas nawet gdyby pisał na zamówienie. Każę tę książkę rozprowadzić w milionach w Niemczech i na frontach, a przedmowę i posłowie napiszę sam. Ostatecznie we wrześniu 1941 roku wydano fragmenty książki Kaufmana w formie pamfletu autorstwa Wolfganga Diewerge. 





