Prazepam (Prazepamum, Demetrin) – organiczny związek chemiczny, pochodna 1'H-benzo[e][1,4]diazepiny.

Prazepam jest lekiem benzodiazepinowym o działaniu anksjolitycznym (przeciwlękowym), posiada także właściwości przeciwdrgawkowe, miorelaksacyjne, słabe działanie nasenne. Lek ten wolno wchłania się z przewodu pokarmowego osiągając maksymalne stężenie we krwi dopiero po około 6 godzinach, jego działanie utrzymuje się do 24 godzin. Dość dobrze tolerowany w podeszłym wieku.

Działania niepożądane
depresja
zmiany nastroju
osłabienie lub zmęczenie
trudności w zasypianiu
bóle głowy
zawroty głowy
nudności, wymioty

Preparaty
Demetrin (Gödecke/Parke-Davis) tabletki
Demetrin (Parke-Davis) tabletki
Lysanxia (Parke-Davis) tabletki, fiolki
Mono Demetrin (Gödecke/Parke-Davis) tabletki










