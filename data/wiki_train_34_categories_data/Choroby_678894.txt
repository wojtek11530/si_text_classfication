Enteropatia z utratą białka (enteropatia wysiękowa, PLE – protein-losing enteropathy)''' – jest to zespół objawów klinicznych związanych z utratą białek osocza do światła jelita.

Etiopatogeneza
W zdrowym organizmie cały czas zachodzi utrata białek w przewodzie pokarmowym (ok. 6-10% albumin ulega degradacji w ciągu 24 godzin, ok. 10% z tej liczby przenika do przewodu pokarmowego), jednak jest ona rekompensowana odpowiednio zwiększoną produkcją w wątrobie. Zmiany chorobowe prowadzą do zachwiania tej równowagi. W wyniku zmian morfologiczno-czynnościowych naczyń chłonnych i z powodu zmienionej zapalnie błony śluzowej jelit dochodzi do nadmiernej utraty białka (ucieczka białka występuje w okolicach szczytów kosmków jelitowych). Prowadzi to do hipoalbuminemii, zmniejszonego ciśnienia onkotycznego i w efekcie tego do obrzęków.
W odróżnieniu od zespołu nerczycowego, utrata białek w PLE jest niezwiązana z ich masą cząsteczkową i ładunkiem. Większość białek zostaje strawiona w przewodzie pokarmowym (wyjątkiem jest α1-antytrypsyna – dlatego wykorzystuje się ją w diagnostyce tego schorzenia).
W przebiegu choroby może także dojść do utraty limfocytów i immunoglobulin, aczkolwiek, rzadko prowadzi to do klinicznie jawnych zaburzeń odporności, oraz do upośledzonego wchłaniania tłuszczów długołańcuchowych i witamin rozpuszczalnych w tłuszczach.

Przyczyny
Utrata chłonki:'''
wrodzona naczyniakowatość limfatyczna jelit
choroby serca
niewydolność prawokomorowa
zaciskające zapalenie osierdzia
stan po operacji Fontana
uszkodzenie naczyń chłonnych
nowotwory
gruźlica
sarkoidoza
radioterapia
chemioterapia
marskość wątroby
zakrzepica żył wątrobowych
przewlekłe zapalenie trzustki z tworzeniem torbieli rzekomych
choroba Leśniowskiego-Crohna
choroba Whipple'a
przetoki limfatyczno-jelitowe
wady wrodzone naczyń chłonnych
zatrucie arszenikiem
Utrata z płynem wysiękowym:'''
nadżerki i owrzodzenia błony śluzowej
nieswoiste zapalenia jelit
rak żołądka
chłoniaki
mięsak Kaposiego
choroba łańcuchów ciężkich
rzekomobłoniaste zapalenie jelit
mnogie wrzody trawienne lub nadżerki żołądka
niesteroidowe leki przeciwzapalne
chemioterapia
zwiększona przepuszczalność błony śluzowej
celiakia i sprue tropikalna
choroba Menetriera
limfocytowe zapalenie żołądka
skrobiawica
zakażenia
choroby układowe tkanki łącznej

Objawy
Najczęściej występują:
przewlekła biegunka, zazwyczaj tłuszczowa
nudności, wymioty
obrzęki
wodobrzusze
niedożywienie, w skrajnym przypadku wyniszczenie
objawy niedoboru witamin A i D
możliwy płyn w jamie opłucnowej i worku osierdziowym

Rozpoznanie
PLE rozpoznaje się na podstawie objawów oraz zwiększonego wydalania α1-antytrypsyny (jej zawartość nie powinna przekraczać 1,5&nbsp;mg/g kału) w kale (przed badaniem należy zastosować inhibitory pompy protonowej gdyż α1-antytrypsyna ulega proteolizie w pH
Jelitową ucieczkę białka można rozpoznać podając albuminy znakowane 51Cr.

Badania dodatkowe
hipoalbuminemia
zmniejszone stężenie γ-globulin (IgA, IgG, IgM) oraz fibrynogenu, transferryny, ceruloplazminy
limfopenia, hipocholesterolemia, niedokrwistość, hipokalcemia
limfangiografia lub limfoscyntygrafia (z użyciem mikrokoloidu znakowanego 99mTc) – nieprawidłowości układu chłonnego
endoskopia – może wykazać rozsiane białe plamki

Rozpoznanie różnicowe
PLE należy różnicować z następującymi schorzeniami:
choroby wątroby
niedożywienie
zespół nerczycowy
nadmierny katabolizm w przebiegu różnych chorób przewlekłych
przewlekła biegunka z innych przyczyn niż PLE

Leczenie
Leczenie przyczynowe
W zależności od choroby podstawowej.

Dieta
dieta z niską zawartością tłuszczów zawierających triglicerydy długołańcuchowe
stosowanie preparatów zawierających triglicerydy średniołańcuchowe (Portagen)
Powodują one ustąpienie zaburzeń wchłaniania tłuszczów. Dodatkowo obniżają ciśnienie chłonki a przez to również zmniejszają przechodzenie białka do światła jelita.
dieta bogatobiałkowa (1,5-3,0 g/kg/d) – Protifar
uzupełnianie niedoborów witamin i składników mineralnych
żywienie pozajelitowe – w razie potrzeby

Leczenie operacyjne
Wycięcie części jelita w przypadku wrodzonej naczyniakowatości limfatycznej.

Leczenie szczególne
heparyna, suplementacja wapnia – u chorych po operacji Fontana

Rokowanie
Zależne od choroby podstawowej.

Bibliografia
"Choroby wewnętrzne" pod red. prof. dr hab. Andrzeja Szczeklika, tom 1, str. 804–805 ISBN 83-7430-031-0
Pediatria Współczesna. Gastroenterologia, Hepatologia i Żywienie Dziecka 2003, 5, 3, 185–187 
Linki zewnętrzne
