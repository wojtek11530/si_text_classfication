Jang Mi-Ran  (ur. 9 października 1983 w Hongcheon) – koreańska sztangistka, mistrzyni i wicemistrzyni olimpijska, czterokrotna mistrzyni świata.

Startuje w kategorii powyżej 75 kg. Największym jej sukcesem jest złoty medal igrzysk olimpijskich 2008 w Pekinie. Podczas tych zawodów ustanowiła trzy rekordy świata: w dwuboju rezultatem 326 kg oraz w rwaniu 140 kg i podrzucie 186 kg, osiągając przewagę 49 kg (!) nad następną zawodniczką w dwuboju). Cztery lata wcześniej zdobyła srebrny medal podczas igrzysk olimpijskich w Atenach. 

Czterokrotna mistrzyni świata. Ciekawostką jest fakt, iż pierwsze trzy medale mistrzostw świata wygrała masą ciała, mając identyczne wyniki w dwuboju jak cięższa o kilkanaście kilogramów Chinka Mu Shuangshuang. W mistrzostwach świata w Koyang (2009) pobiła rekord świata w podrzucie wynikiem 187 kg, a wynik 323 kg w dwuboju był lepszy o 20 kg od drugiej w klasyfikacji Rosjanki Tatiany Kasziriny.

Osiągnięcia


Linki zewnętrzne
