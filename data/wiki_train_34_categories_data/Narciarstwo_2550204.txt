Marjan Pečar (ur. 27 stycznia 1941 w Mojstranie, gmina Kranjska Gora) – jugosłowiański skoczek narciarski, uczestnik Zimowych Igrzysk Olimpijskich 1968.

W 1968 roku wystartował w zimowych igrzyskach olimpijskich w Grenoble. Wziął udział w obu konkursach skoków i zajął 46. miejsce na skoczni normalnej i 39. na skoczni dużej.

Dwukrotnie uczestniczył także w mistrzostwach świata w narciarstwie klasycznym. W 1962 w konkursie na skoczni K-60 zajął 27. miejsce. Nie wystartował natomiast w konkursie na skoczni K-90. W kolejnych mistrzostwach zajął 32. miejsce na skoczni normalnej i 34. na skoczni dużej.

W latach 1959-1968 Pečar startował w konkursach Turnieju Czterech Skoczni. Pięciokrotnie plasował się w pierwszej dwudziestce konkursów, a najwyższe miejsce w karierze zajął 30 stycznia 1965 w Oberstdorfie, gdzie był trzynasty.

Osiągnięcia
Igrzyska olimpijskie


Mistrzostwa świata




Bibliografia
