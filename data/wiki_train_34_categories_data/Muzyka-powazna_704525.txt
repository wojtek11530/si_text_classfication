Teodor Leszetycki (ur. 22 czerwca 1830 w Łańcucie, zm. 14 listopada 1915 w Dreźnie) – polski pianista, kompozytor i pedagog.

Biografia
Naukę muzyki rozpoczął mając pięć lat, w 1839 debiutował jako pianista we Lwowie z miejscową orkiestrą, prowadzoną przez Franza Xavera Mozarta. W 1841 rodzina Leszetyckich wyjechała do Wiednia, gdzie Teodor kontynuował naukę gry na fortepianie u Carla Czernego i kompozycji u Simona Sechtera oraz studiował filozofię na Uniwersytecie Wiedeńskim. Dawał koncerty w Rosji, Niemczech i Anglii jako pianista i dyrygent.

W 1878 wrócił do Wiednia. Zamieszkał w zachowanej do dziś obszernej willi w dzielnicy Währing, przy Weimarerstrasse 60. Na jej frontowej ścianie widnieje tablica pamiątkowa o treści: Dieses Haus war von 1881–1915 das Heim des Klaviervirtuosen und Musikpädagogen Professor Theodor Leschetizky. 

Leszetycki był wybitnym pedagogiem, jego uczniami byli m.in. Ignacy Jan Paderewski, Henryk Melcer-Szczawiński, Antonina Szukiewicz, Artur Schnabel, Ignacy Friedman, Ossip Gabrilowitsch, Elly Ney, Mieczysław Horszowski, Benno Moisewitsch, Paul Wittgenstein, Richard Buhlig i Mark Hambourg. Paderewski o pedagogice Leszetyckiego wypowiadał się w następujący sposób: „Nie znałem i do dziś dnia nie znam nikogo, kto by mu dorównał. Nikt absolutnie nie może się z nim porównywać. Jako pedagog – olbrzym, wobec którego wszyscy inni są tylko karłami”.

Zajmował się także kompozycją, napisał ponad pięćdziesiąt większych utworów fortepianowych, dwie opery: Bracia Marco i Pierwsza Zmarszczka, koncert fortepianowy oraz kilkaset miniatur fortepianowych.

Dzieła (wybór)
Utwory na fortepian
Les deux alouettes Op. 2, Nr.1.
Klavierkonzert c-Moll Op. 9.
Deux Mazurkas pour piano Op. 24.
Souvenirs d'Italie suite de morceaux pour piano Op. 39.
Deux morceaux (pour piano)'' Op. 42
Deux morceaux pour piano Op. 43.
Deux arabesques pour piano Op. 45.
Contes de jeunesse suite de morceaux (pour piano) Op. 46.
Trois morceaux (pour piano) Op. 48.

Inne dzieła
Variationen für Oboe über ein Thema von Beethoven.
Mittagszauber (Emanuel Geibel) Op. 32, Nr. 1.

Utwory sceniczne
Die Brüder von San Marco, Oper (1848-1852), Fragment.
Die erste Falte, (Pierwsza zmarszczka) (Libretto: Salomon Hermann von Mosenthal), opera komiczna w 1 akcie (UA 1867 Prag).

Bibliografia
Comtesse Anna Potocka: Theodore Leschetizky, an intimate study of the man and the musician. New York, Century Co., 1903. 
Annette Hullah: Theodor Leschetizky. London, Lane, 1906 
Burkhard Muth: Theodor Leschetizky - der bedeutendste Klavierlehrer, den die Welt je gesehen hat? Eine Einführung in Leben, Werk und Wirken des Pädagogen, Pianisten und Komponisten. Fernwald: Muth 2003. ISBN 3-929379-09-0
Malwine Brée: Die Grundlage der Methode Leschetizky. Mit Autorisation des Meisters herausgegeben von seiner Assistentin Malwine Brée. Mit 47 Abbildungen der Hand Leschetizkys. 
Malwine Brée: The Leschetizky method: a guide to fine and correct piano playing. Mineola, N.Y., 1997
Theodor Leschetizky: Das Klavierwerk. Köln: Haas 2000 
Stanislaw Tichonow: Leschetizky und sein Wiener Kreis. Sein Leben und Wirken. Band I. Theodor Leschetizky-Gesellschaft Wien 2001. 












