XIII (Trzynastka)''' – sensacyjna belgijska seria komiksowa, stworzona przez Jeana Van Hamme (scenariusz) i Williama Vance'a (rysunki), ukazująca się od 1984 roku po francusku w wydawnictwie Dargaud (w Polsce pierwszy tom serii ukazał się nakładem wydawnictwa Korona w 1991 roku, w latach 2000–2003 publikowało ją wydawnictwo Siedmioróg, w latach 2007-2008 Egmont Polska, a od 2015 roku Taurus Media). W 2004 roku pięć pierwszych albumów serii zostało zaadaptowanych na potrzeby gry komputerowej pt. XIII. Na podstawie serii powstał też dwuczęściowy film telewizyjny produkcji amerykańskiej XIII - Spisek. W 2008 roku ukazał się pierwszy tom pobocznej serii, XIII Mystery, opowiadającej o drugoplanowych bohaterach głównego cyklu.

Twórcy XIII planowali zakończyć serię na tomie 19., wydanym w 2007 roku. Podjęli jednak decyzję o kontynuacji, przekazując pracę scenarzyście Yves'owi Sente i rysownikowi Youriemu Jigounovowi.

Streszczenie
Akcja komiksu rozgrywa się w USA. Opowiada historię mężczyzny, cierpiącego na amnezję w wyniku postrzału w głowę. Na klatce piersiowej wytatuowany ma symbol "XIII". Rozpoczyna prywatne śledztwo, aby zrekonstruować swoje dotychczasowe losy i odkrywa, że jest bezpośrednio zamieszany w zabójstwo amerykańskiego prezydenta.

Ciesząca się wielką popularnością we Francji seria wzorowana jest na powieści Roberta Ludluma "Tożsamość Bourne'a", jednak w opinii krytyków przewyższa książkowy pierwowzór.

Albumy
Dzień Czarnego Słońca (1984, wydanie polskie 1991 i 2000)
Tam, dokąd zmierza Indianin (1985, wyd. pol. 2000)
Wszystkie łzy piekła (1986, wyd. pol. 2000)
SPADS (1987, wyd. pol. 2000)
Stan czerwieni (1988, wyd. pol. 2000)
Akta Jasona Fly (1989, wyd. pol. 2000)
Nocą 3 sierpnia (1990, wyd. pol. 2001)
Trzynasty kontra jeden (1991, wyd. pol. 2000)
Ocalić Marię (1992, wyd. pol. 2001)
El Cascador (1994, wyd. pol. 2001)
Trzy srebrne zegarki (1995, wyd. pol. 2002)
Proces (1997, wyd. pol. 2002)
The XIII Mystery – Dochodzenie (1999, wyd. pol. 2003)
Bezpieczeństwo narodowe (2000, wyd. pol. 2007)
Spuścić psy (2002, wyd. pol. 2007)
Operacja Montecristo (2004, wyd. pol. 2007)
Skarb Maksymiliana (2005, wyd. pol. 2007)
Irlandzka opowieść (2007, wyd. pol. 2008; album jest jedynym z całej serii narysowanym przez Jeana Girauda)
Ostatnia runda (2007, wyd. pol. 2008)
Dzień Mayflower (2011, wyd. pol. 2015)
L'appât (Przynęta) (2012)
Retour à Greenfalls (2013)
Le message du martyr (2014)

Linki zewnętrzne
