Tabulatura pelplińska - sześciotomowy zbiór wielogłosowych kompozycji organowych lub wokalnych transkrybowanych na organy, zawierający 892 utwory, odnaleziony w roku 1957, podczas prac porządkowych w katedrze pelplińskiej.

Jest to tabulatura typu nowoniemieckiego i najprawdopodobniej pochodzi z lat 1620-1680. Wśród autorów transkrybowanych kompozycji są m. in. Orlando di Lasso, Luca Marenzio, Andrea i Giovanni Gabrieli, czy Adam Jarzębski.

Zbiór ten jest własnością ekspozycyjną Muzeum Diecezjalnego w Pelplinie, a zarazem jednym z najcenniejszych i najobszerniejszych zabytków muzycznych Europy XVII-wiecznej.

Zobacz też
Gdańska tabulatura organowa
Tabulatura oliwska
Polskie tabulatury organowe





