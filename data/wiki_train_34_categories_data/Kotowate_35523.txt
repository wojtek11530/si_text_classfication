Kot stepowy (Felis silvestris ornata) – podgatunek żbika (ew. odrębny gatunek Felis ornata) zamieszkujący stepy azjatyckie. Nieco krótsze włosy od żbika właściwego. Ubarwienie najczęściej brązowo-szare. Kot stepowy to jednocześnie krewniak żbika afrykańskiego i europejskiego. Żyje na terenach rozciągających się od Rosji po Indie i Azję Południową. Jest mniejszy od żbika i ma jasną sierść, raczej w plamy niż w pasy, czym bardziej przypomina żbika afrykańskiego.



