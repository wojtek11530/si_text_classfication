Przemysław Gdański (ur. 5 stycznia 1967) – polski szachista i biznesmen.

Biografia
W latach 80. sześciokrotnie wystąpił w finałach mistrzostw Polski juniorów. Najlepsze wyniki uzyskał w latach 1983–1984, dwukrotnie zajmując V miejsce w kategorii do 17 lat. Najwyższy ranking w karierze osiągnął 1 stycznia 1989 r., z wynikiem 2350 punktów dzielił wówczas 53-55. miejsce wśród polskich szachistów. W 1992 r. zakończył karierę szachową. Posiada tytuł mistrza FIDE, który otrzymał w 1993 roku. 

W latach 1980–1985 uczęszczał do klasy o profilu matematyczno-fizycznym w I Liceum Ogólnokształcącym im. Bolesława Krzywoustego w Słupsku. W latach 2003-2004 pełnił funkcję Prezesa Polskiego Związku szachowego. Jest absolwentem handlu zagranicznego na Uniwersytecie Gdańskim. W latach 2003–2005 dyrektor Banku BPH. W 2005 r. prezes banku Calyon.W latach 2006–2007 wiceprezes Banku BPH. Obecnie zajmuje stanowisko wiceprezesa zarządu Banku Pekao SA.

Brat Przemysława Gdańskiego, Jacek, jest szachistą, arcymistrzem, mistrzem Polski (1992) i trzykrotnym olimpijczykiem (1990, 1992, 1994).



Bibliografia
Linki zewnętrzne
