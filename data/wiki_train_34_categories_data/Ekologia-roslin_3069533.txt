
Punkt trwałego więdnięcia, współczynnik trwałego więdnięcia, PTW, PWP – zawartość wody w glebie, przy której rośliny trwale więdną. Więdnięcie to ustępuje jedynie, gdy zawartość wody w glebie wzrośnie. Jeśli susza jest długotrwała, prowadzi do śmierci rośliny. Wartość PWP jest zależna od gatunku rośliny i właściwości fizycznych gleby. Dla różnych typów ekologicznych roślin mieści się w granicach od -1 do -4 MPa. Trwałe więdnięcie następuje, gdy potencjał wody w glebie jest niższy od potencjału w roślinie i woda nie może być dalej pobierana.

Wyróżnia się:
PTWR (WTWR) – punkt (wilgotność) trwałego więdnięcia roślin – 4,2 pF
CHWR – całkowite hamowanie wzrostu roślin – 3,7 pF
PHWR – początek hamowania wzrostu roślin - 2,8 pF
Symbol pF oznacza wartość logarytmu dziesiętnego z wartości ciśnienia ssącego gleby, wyrażanego w centymetrach słupa wody (zob. roztwór glebowy).

Bibliografia













