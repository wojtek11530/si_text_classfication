Sferocytoza wrodzona (mikrosferocytoza wrodzona, choroba Minkowskiego-Chauffarda, ang. hereditary spherocytosis, HS, łac. anaemia microspherocytica congenita) – najczęstsza wrodzona niedokrwistość hemolityczna w Europie Północnej. Wywołana jest mutacjami w genach kodujących białka błony komórkowej erytrocytów. W zależności od rodzaju mutacji może być dziedziczona w sposób autosomalny recesywny (gorsze rokowanie, 25% przypadków) albo autosomalny dominujący (lepsze rokowanie, 75%).

Epidemiologia
Sferocytoza wrodzona występuje w Europie Północnej z częstością około 1:5.000 urodzeń.

Etiologia
Choroba jest wywołana najczęściej przez defekt białka spektryny albo ankyryny erytrocytu. Zaburza to przepuszczalność błony erytrocytów dla jonów i zmianę kształtu komórek z dyskowatego na zbliżony do kulistego. Nieprawidłowy kształt erytrocytów sprawia, ze czas ich przeżycia ulega znacznemu skróceniu: komórki te są niszczone w śledzionie.

Objawy kliniczne
niedokrwistość i (lub) żółtaczka w wieku dziecięcym
często dodatni wywiad rodzinny
splenomegalia
delikatna budowa ciała
zmętnienie soczewki oka
zmiany w narządzie słuchu
małoocze
skośne ustawienie gałek ocznych
syndaktylia, brachydaktylia, polidaktylia
czaszka wieżowata
płaski nos
hiperteloryzm
podniebienie gotyckie
wady zgryzu

Powikłania
przełomy hemolityczne
przełomy aplastyczne
kamica żółciowa
hipersplenizm

Leczenie
Jak dotąd nie ma metody leczenia przyczynowego. W razie nawracających przełomów hemolitycznych leczeniem z wyboru jest splenektomia. Erytrocyty nadal mają nieprawidłowy kształt i upośledzoną funkcję, ale ich czas przeżycia wydłuża się.

Historia
Jedne z pierwszych opisów choroby przedstawili niemiecki fizjolog Oskar Minkowski w 1900 roku i francuski internista Anatole Marie Émile Chauffard w 1908.



Bibliografia
V. Kumar, R. Cotrani, S. Robbins Patologia Robbinsa Urban&Partner 2005 ISBN 978-83-89581-92-1
A. Dobrzańska, J. Ryżko Pediatria. Podręcznik do Państwowego Egzaminu Lekarskiego i egzaminu specjalizacyjnego Urban&Partner 2005 ISBN 83-89581-25-6

Linki zewnętrzne
