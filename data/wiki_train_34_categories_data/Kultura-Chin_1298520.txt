
Makaron sojowy – popularny składnik kuchni chińskiej, wietnamskiej i również w innych krajach Dalekiego Wschodu. 

Polska nazwa handlowa jest myląca, gdyż makaron ten nie jest produkowany z soi, lecz najczęściej ze skrobi fasoli mung, skrobi ziemniaczanej lub z batatów (np. japońska odmiana harusame). Po namoczeniu w gorącej wodzie lub usmażeniu w głębokim oleju makaron staje się przezroczysty, z tego względu w j. angielskim często jest określany nazwą "cellophane noodles" lub "glass noodles", w j. niemieckim "Glasnudeln".

Nazwy
W języku chińskim najczęściej używane nazwy to:
fěn sī (粉絲): gdzie fěn oznacza "makaron (inny niż z mąki pszennej)", a sī oznacza "nitka";
dōng fěn (冬粉): w dosłownym znaczeniu "zimowy makaron".

Używana jest także nazwa 細粉 saifun w języku kantońskim (w wymowie mandaryńskiej xì fěn) - oznacza to "cienki makaron".
W języku wietnamskim używana jest nazwa miến dong


