Prawo podatkowe – ogół przepisów regulujących zasady powstawania, ustalania oraz wygasania zobowiązań podatkowych oraz obowiązki podatników, płatników i inkasentów poszczególnych podatków. Prawo podatkowe stanowi także o obowiązujących procedurach, które winny być przestrzegane przez organy podatkowe oraz strony w trakcie postępowania podatkowego i wykonywania innych czynności zmierzających do ustalenia prawidłowej wysokości zobowiązania podatkowego i skutecznego poboru podatku.  

Prawo podatkowe jest jedną z podgałęzi prawa finansowego, przez część przedstawicieli doktryny prawa uważana za odrębny dział.

Pojęcie prawa podatkowego w Polsce
W Polsce prawo podatkowe tworzą:
Konstytucja RP z 2 kwietnia 1997 r. stanowiąca w art. 84, iż: "Każdy jest obowiązany do ponoszenia ciężarów i świadczeń publicznych, w tym podatków, określonych w ustawie", ustawy podatkowe i przepisy wykonawcze wydane na ich podstawie. Ustawami podatkowymi są:
Ordynacja podatkowa (t.j. Dz.U. Nr 8, poz. 60 z dn. 15.01.2005) normująca zagadnienia zobowiązań podatkowych, informacji podatkowych, postępowania podatkowego, kontroli podatkowej i czynności sprawdzających oraz tajemnicy skarbowej. Ordynacja jest ustawą z zakresu prawa postępowania.
Ustawy materialnego prawa podatkowego bezpośrednio regulujące prawa i obowiązki podmiotów prawa w zakresie każdego z podatków, m.in.:
Ustawa o podatku od towarów i usług

Klasyfikacja podatków
Kryterium: przedmiot opodatkowania
przychodowe – od całości wpływów z prowadzonej działalności,
dochodowe – od nadwyżki przychodów nad kosztami ich uzyskania (PIT, CIT),
majątkowe – od posiadania majątku w całości lub jego składników (podatek od nieruchomości, podatek od spadków i darownizn),
konsumpcyjne – od wydatków w formie "podatkowej" części ceny (VAT, akcyza).
Kryterium: wymiar i pobór podatków, przerzucalność świadczenia podatkowego, zdolność świadczenia:
pośrednie – podatek wymierzany jest podmiotowi, który w rzeczywistości go "nie uiszcza" (podatek od towarów i usług, akcyza)
bezpośrednie – podatek jest wymierzany podmiotowi i on ponosi zarazem jego ciężar (PIT, CIT)
Kryterium: podział wpływów z podatków między poszczególne budżety
państwowe
samorządowe
Kryterium: rodzaj obciążonego elementu konstrukcyjnego podatku
osobowe
rzeczowe
Kryterium: rodzaj stawki podatkowej
kwotowe
proporcjonalne (stałe)
procentowe (wyszczególniona zostaje skala podatkowa)
progresywne (przyspieszona, liniowa, opóźniona (PIT))
degresywne
regresywne.

Przerzucalność podatkowa
To przesuwanie ciężaru podatku przez podatnika na inne podmioty. Może być różna w zależności od wielkości przerzuconego ciężaru: 
częściowa
całkowita
nadmierna

Przerzucalność występuje, gdy ustawa podnosi stawki podatkowe lub ustala nowy podatek. procedury przerzucania nie są korzystne m.in. z punktu zasady sprawiedliwości podatkowej.

Przerzucalność można podzielić ze względu na kogo zostaną przerzucone podatki:
w przód – wzrost cen sprzedawanych wyrobów, wzrost podatków, wzrost cen, przerzucenie na nabywców
wstecz – na dostawców, względnie na pracowników danej firmy
właściwą – nie założona z góry przez ustawodawcę
niewłaściwą – założona z góry przez ustawodawcę

Bibliografia
Andrzej Borodo: Polskie prawo finansowe. Zarys ogólny.'' Toruń 2005, ISBN 83-7285-253-7.
Andrzej Gomułowicz, Jerzy Małecki: Polskie prawo finansowe.'' Lexis Nexis, 2006, ISBN 83-7334-585-X.
Zbigniew Ofiarski: Prawo finansowe.'' C.H. Beck, ISBN 83-7483-506-0.

Linki zewnętrzne
ustawa z dnia 29 sierpnia 1997 r. — Ordynacja podatkowa ()




