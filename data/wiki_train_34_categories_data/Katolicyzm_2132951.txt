Jan Sachse, także Johannes Saxo, (urodz. ?, zm. po 1283) – komtur królewiecki w latach 1262-1274.

Biografia
Jan Sachse do Prus przybył około roku 1258 i przebywał tu według źródeł do kwietnia 1283 roku. Od początku związany był tylko i wyłącznie z królewieckim konwentem. Przez pierwsze cztery lata pobytu w Królewcu, służył jako zwykły brat zakonny, później jego rola wzrosła. Apogeum kariery przypadło na lata 1262-1274, kiedy to z rak mistrza krajowego Helmeryka von Würzburga otrzymał urząd komtura Królewca. Po ustąpieniu z stanowiska Jan Sachse przebywał w stolicy Sambii do roku 1283. 

Bibliografia
Maciej Dorna Bracia zakonu krzyżackiego w Prusach w latach 1228-1309'', Wydawnictwo Poznańskie, Poznań 2004, str. 240-241


