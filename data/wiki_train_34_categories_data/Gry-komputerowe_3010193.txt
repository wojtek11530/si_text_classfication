Of Orcs and Men – fabularna gra akcji stworzona przez studio Cyanide. Została wydana 11 października 2012 roku przez Focus Home Interactive na platformy Microsoft Windows, Xbox 360 i PlayStation 3. Fabuła opisuje wydarzenia toczące się w fikcyjnym świecie fantasy gdzie imperium ludzi walczy z orkami i goblinami.

Rozgrywka
Of Orcs and Men jest fabularną grą akcji w której gracz steruje dwójką kompanów. Są to ork o imieniu Arkail i towarzyszący mu goblin Styx. Podczas gdy postać porusza jednym bohaterem, drugi jest sterowany przez sztuczną inteligencję. W trakcie walki możliwe jest włączenie aktywnej pauzy, podczas której gracz wydaje rozkazy bohaterom. Po zabiciu odpowiedniej ilości przeciwników postacie awansują na wyższe poziomy, które pozwalają na wybór nowych umiejętności.

Odbiór


Gra zyskała zróżnicowane noty od recenzentów zyskując średnią ocen 69/100 na serwisie Metacritic. Nathan Meunier z GameSpotu pochwalił wygląd otoczenia i projekt postaci. Ponadto był zadowolony z interakcji między dwójką głównych bohaterów. Krytycznie odniósł się do liniowości poziomów i błędów technicznych. Redaktor serwisu Gry-Online określił dialogi jako mocne i pasujące do świata gry. Negatywnie wyraził się o małej ilości zadań pobocznych i przeciętnej fabule.








