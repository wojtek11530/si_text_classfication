Stawka podatku – określony procentowo lub kwotowo wskaźnik służący obliczeniu należnej kwoty podatku od podstawy opodatkowania. Stawka podatkowa nie jest jedynym parametrem wpływającym na wysokość podatku.

Stawki podatkowe w Polsce
Podatek od towarów i usług
W zakresie podatku od towarów i usług (VAT) od 1 stycznia 2011 roku obowiązują stawki:
podstawowa: 23%
obniżone: 8%, 7%, 5%, 4% i 0%
tzw. stawka zwolniona która jest umownym terminem obejmującym grupę towarów i usług ustawowo zwolnionych od podatku VAT.

Do końca 2010 roku obowiązywały następujące stawki podatkowe:
podstawowa: 22%
obniżone: 7%, 3% i 0%
tzw. stawka zwolniona.

Podatek dochodowy
Osoby prawne oraz te osoby fizyczne, które wybrały liniową metodę rozliczania podatku dochodowego objęte są 19% stawką tego podatku. 

Osoby fizyczne rozliczające swoje dochody na zasadach ogólnych według skali podatkowej, od 1 stycznia 2009&nbsp;r. objęte są stawkami 18% lub 32% podatku dochodowego. Wysokość stawki w tym ostatnim przypadku jest zależna od wysokości podstawy opodatkowania.

Podatek dochodowy od przychodów nieujawnionych (sankcyjna stawka podatku stosowana w przypadku zatajenia przychodów) : 75%

Podatek od czynności cywilnoprawnych
udzielenie pożyczki: 2%
podniesienie kapitału spółki: 0.5%
sprzedaż rzeczy: 2%
sprzedaż praw majątkowych: 1%


Zobacz też
ulga podatkowa
kwota wolna od podatku


