Escitalopram – organiczny związek chemiczny, S-enancjomer citalopramu, który jest dotychczas najbardziej selektywnym inhibitorem wychwytu zwrotnego serotoniny, klasyfikowany jako allosteryczny inhibitor zwrotnego wychwytu serotoniny (ASRI). Wprowadzony do lecznictwa światowego w 2001 roku przez duńską firmę H. Lundbeck. Znalazł zastosowanie jako lek przeciwdepresyjny w leczeniu stanów o dużym nasileniu, przebiegających z lękiem, z agorafobią lub bez agorafobii. W porównaniu z citalopramem działanie escitalopramu jest silniejsze, a działania niepożądane pojawiają się rzadziej.


Mechanizm działania
Różni się od citalopramu bardziej wybiórczym działaniem hamującym wychwyt zwrotny serotoniny. Nie wykazuje powinowactwa lub wykazuje bardzo niewielkie powinowactwo do wielu receptorów, w tym receptorów serotoninergicznych 5-HT1A, 5-HT2, receptorów dopaminergicznych D1 i D2, receptorów adrenergicznych ɑ1, ɑ2 i ß oraz receptorów histaminowych H1, muskarynowych, benzodiazepinowych i opioidowych.

Wskazania
Escitalopram jest w Polsce zarejestrowany do leczenia [[Zaburzenia depresyjne|
depresji]], lęku napadowego (z agorafobią lub bez), lęku społecznego (fobii społecznej) oraz zaburzenia obsesyjno-kompulsyjnego.

Preparaty handlowe (Polska)

Lexapro – tabl. 5 i 10 mg (w postaci szczawianu escitalopramu) (lek oryginalny)
Mozarin – tabl. 5, 10, 15 i 20 mg (w postaci szczawianu escitalopramu)
Elicea – tabl. 5, 10, 20 mg (w postaci szczawianu escitalopramu)
Escitil – tabl. 10, 20 mg (w postaci szczawianu escitalopramu)
Pramatis – tabl. 5, 10, 15 i 20 mg (w postaci szczawianu escitalopramu)
Lenuxin – tabl. 5, 10, 15 i 20 mg (w postaci szczawianu escitalopramu)
Depralin – tabl. 10, 20 mg (w postaci szczawianu escitalopramu)
Aciprex – tabl. 5, 10, 20 mg (w postaci szczawianu escitalopramu)
Escitalopram Pharmaswiss  – tabl. 10, 15 i 20 mg (w postaci szczawianu escitalopramu)
Nexpram '' – tabl. 10 i 20 mg (w postaci szczawianu escitalopramu)
Servenon -tbl 10,15 i 20 mg
Symescital - tbl 5 i 10 mg
Lexapro MELTZ tbl. ulegające rozpadowi w jamie ustnej 10mgx30 tbl



Bibliografia
Charakterystyka Produktu Leczniczego: .
