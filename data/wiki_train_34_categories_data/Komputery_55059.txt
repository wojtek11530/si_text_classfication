

Wrocławskie Zakłady Elektroniczne „Elwro”''' (także Centrum Komputerowych Systemów Automatyki i Pomiarów „Mera-Elwro”''') – istniejące w latach 1959 – 1993 zakłady zlokalizowane przy ul. Aleksandra Ostrowskiego 30 na wrocławskim Grabiszynie, produkujące urządzenia elektroniczne, między innymi kalkulatory (w tym pierwszy polski kalkulator biurowy Elwro 105LN), komputery serii Odra i RIAD, osprzęt komputerowy – m.in. pamięci ferrytowe, elementy elektroniki wojskowej i inne. Na tej samej ulicy, pod numerem 22, istniało też przyzakładowe technikum elektroniczne, tzw. EZN (Elektroniczne Zakłady Naukowe), obecnie przeniesione w inne miejsce.

Historia
Wrocławskie Zakłady Elektroniczne zostały powołane przez ministra przemysłu ciężkiego w 1959. Pierwotnie z inicjatywa powołania zakładów przemysłu elektronicznego wystąpił Społeczny Komitet Budowy Wrocławskiego Ośrodka Telewizyjnego, kiedy po skutecznym wybudowaniu nadajnika na górze Ślęży okazało się, że zaopatrzenie się w telewizor jest bardzo trudne. W owym czasie telewizory produkowano w Polsce wyłącznie w stolicy. Zarządzenie z dnia 6 stycznia 1959 roku o uruchomieniu Wrocławskich Zakładów Elektronicznych powoływały je pod nazwą T-21, zaś ich siedzibą były budynki starej zrujnowanej cukrowni. W zakładzie jednak nigdy nie uruchomiono produkcji wspomnianych telewizorów, zaś nazwa została bardzo szybko zmieniona na powszechnie znaną.. Pierwszym rodzajem uruchomionej produkcji były przełączniki do telewizorów produkowanych w Warszawie - co przez dwa lata stanowiło główne źródło dochodów fabryki.

Jednak wizja rozwoju zakładu, przyjęta i realizowana przez dyrekcję, w tym dyrektora zakładów Mariana Tarkowskiego, zakładała produkcję elektronicznych maszyn cyfrowych<ref>"Automaty liczą. Komputery PRL." Bartłomiej Kluska wydawnictwo NovaeRes 2013, strona 40</ref>.

W ciągu pierwszego roku działalności zakład opracował model maszyny Odra 1001, równocześnie produkując UMC-1 (według projektu Politechniki Warszawskiej). Od 1963 zaczęto produkować komputery Odra 1003 i ZAM-21 (projekt Instytutu Maszyn Matematycznych w Warszawie). Zakłady produkowały komputery następnych generacji - II i III. W 1975 rozpoczęto seryjny montaż komputerów Jednolitego Systemu R-32.

W 1964 Zakład wszedł w skład Zjednoczenia Przemysłu Automatyki i Aparatury Pomiarowej MERA. W Zakładzie powołano dodatkowe jednostki:
w 1963 Pracownię Projektową (od 1976 projektowanie było wspomagane komputerami)
w 1968 Biuro Handlu Zagranicznego
w 1968 Biuro Obsługi Technicznej-Serwis i Ośrodek Szkoleniowy
w 1972 Biuro Generalnych Dostaw.

W 1986 roku zakłady wyprodukowały próbną serię komputerów osobistych  Elwro 800 Junior z nowoczesnym oprogramowaniem do użytku szkolnego przeznaczonych dla nauczycieli oraz dla uczniów. Rowiązanie to zostało zaaprobowane przez ekspertów zajmujących się edukacją oraz informatyką jako najlepsze do edukacji informatycznej w szkołach. Od 1989 roku planowano rozpocząć produkcję komputerów wraz z oprogramowaniem na poziomie 30 tys. sztuk rocznie<ref>"Encyklopedia świat w przekroju 1988", Wiedza Powszechna, Warszawa 1989, ISSN 01376799, str.521.</ref>.

Zakłady w roku 1993 sprywatyzowane i sprzedane niemieckiemu koncernowi Siemens, który uznał produkcję za nieopłacalną i zlikwidował fabrykę, wyburzając większość hal produkcyjnych. Większość pracowników zwolniono za ich zgodą w zamian za odprawy. Było to tak zwane wrogie przejęcie.

1 marca 2000, po siedmiu latach zarządzania przez Siemensa, wykupiła je w całości amerykańska firma telekomunikacyjna Telect.



Ważniejsze produkty




Linki zewnętrzne
