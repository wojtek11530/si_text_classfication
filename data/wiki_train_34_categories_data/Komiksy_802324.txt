
Kapitan Ameryka (ang. Captain America, a właściwie Steven „Steve” Rogers) – fikcyjna postać (superbohater) znana z licznych serii komiksowych wydawanych przez Marvel Comics, oraz rożnych adaptacji, bazujących na komiksowych publikacjach. Twórcami postaci byli Jack Kirby i Joe Simon. Zadebiutował on w komiksie Captain America vol. #1'' z 1941 roku. W założeniu miał być uosobieniem patriotyzmu i potęgi militarnej USA. Postać z początku była wykorzystywana do celów propagandowych (na okładce komiksu, w którym zadebiutował, uderza pięścią w twarz Adolfa Hitlera). Jego towarzyszem jest Bucky (James Barnes), oryginalnie nastoletni pomocnik superbohatera, który później sam stał się superherosem o pseudonimie Winter Soldier. Wbrew powszechnej opinii Kapitan Ameryka nie był pierwszym superbohaterem wykorzystującym tematykę flagi Stanów Zjednoczonych. Poprzedzał go należący wpierw do wydawnictwa MLJ Magazines, a później Archie Comics superbohater o pseudonimie Shield (zadebiutował w styczniu 1940, a więc czternaście miesięcy wcześniej niż Kapitan Ameryka). Shield nosił na sobie pancerny kostium z kuloodporną tarczą na piersi (zwraca się uwagę na uderzające podobieństwo do wczesnej tarczy Kapitana Ameryki, która w późniejszych wydaniach była już okrągła). Na dodatek obie postacie łączyła podobna geneza: Shield tak jak bohater Marvela zyskał nadludzkie moce po zażyciu serum super-żołnierza, którego twórca został zabity przez hitlerowców. 

Opis postaci
Steve Rogers był sierotą, który w 1940 postanowił zaciągnąć się do armii, jednak nie dostał się z powodów zdrowotnych. Dostał propozycję uczestniczenia w tajnym wojskowym projekcie, kierowanym przez dr Reinsteina (później zmieniono jego nazwisko na Erskine), mającym stworzyć oddział super-żołnierzy. Po wstępnych eliminacjach dostał się. Podano mu serum super-żołnierza, które zwiększyło jego siłę fizyczna, szybkość, inteligencję i wytrzymałość. Jednak w wyniku sabotaży przeprowadzonego przez nazistowskiego agenta, dr Erskine został zamordowany, przez co Steve stał się jedynym produktem programu super-żołnierza. Potem został wysłany do walki z III Rzeszą. Jego największy wróg to Red Skull, nazistowski superzłoczyńca.

Kapitan Ameryka posługuje się tarczą o średnicy pół metra (2,5 stopy) wykonaną z vibranium (superwytrzymałego metalu, wydobywanego wyłącznie w Wakandzie), opanował do stopnia mistrzowskiego boks amerykański i judo i połączył je w jego własną unikalną sztukę walki.

Występuje w wielu seriach Marvela (Avengers, Captain America, gościnnie w wielu innych komiksach). Jedna z najbardziej znanych postaci Marvela (obok Iron Mana, Spider-Mana, Thora, Hulka, Daredevila, Wolverine'a, Fantastycznej Czwórki, Nicka Fury'ego).

Bohater został uśmiercony 9 marca 2007. Zginął od kuli snajpera w dwudziestym piątym odcinku komiksu. Steve Rogers powrócił następnie do życia, ale rolę Kapitana Ameryki przejął jego następca.

Nowy Kapitan Ameryka
Ostatnio na łamach komiksu superbohatera - Captain America #34 (2008) zadebiutował nowy Kapitan Ameryka, którym jest Bucky/Winter Soldier, jego dawny przyjaciel. Strój Kapitana zmienił się, a do jego ekwipunku dodano broń palną i nóż.

Adaptacje
Captain America (aka Return of Captain America) – amerykański serial z 1944 roku w reżyserii Elmera Cliftona i Johna Englisha, z Dickiem Purcellem w roli Kapitana Ameryki.
Kapitan Ameryka (Captain America) – amerykański serial animowany z 1966 roku. Bohaterom głosów użyczyli Arthur Pierce (Kapitan Ameryka) i Paul Kligman (Red Skull).
Captain America – amerykański film Roda Holcomba z 1979 roku, z Rebem Brownem w roli Kapitana Ameryki.
'''' – kontynuacja filmu z Rebem Brownem wyreżyserowana przez Ivana Nagy’ego.
Kapitan Ameryka (Captain America) – amerykańsko-jugosłowiański niskobudżetowy film Alberta Pyuna z 1990 roku, z Mattem Salingerem w roli Kapitana Ameryki oraz Scottem Paulinem w roli Red Skulla.
'''' (Captain America: The First Avenger) – amerykański film Joe'ego Johnstona z 2011 roku na podstawie przygód Kapitana Ameryki. W Kapitana Amerykę wcielił się Chris Evans, a w jego głównego przeciwnika, Red Skulla, Hugo Weaving.
Avengers (The Avengers) – film z 2012 roku w reżyserii Jossa Whedona na podstawie komiksu pod tym samym tytułem, którego jednym z głównych bohaterów jest Kapitan Ameryka.
'''' (Captain America: The Winter Soldier) – kontynuacja Pierwszego starcia w reżyserii Anthony’ego i Joe'ego Russo.
'''' – zaplanowana na 2015 rok kontynuacja Avengers.
Kapitan Ameryka 3'' - zaplanowana na 2016 rok kontynuacja "Zimowego żołnierza". 









