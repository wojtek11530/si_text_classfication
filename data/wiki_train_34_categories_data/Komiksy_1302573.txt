Iron Man – amerykański film akcji w reżyserii Jona Favreau z 2008. Film jest oparty na serii komiksów o Iron Manie – postaci komiksowej stworzonej przez Stana Lee, Larry’ego Liebera, Jacka Kirby’ego i Dona Hecka.

Film jest pierwszą częścią inicjatywy Marvel Cinematic Universe oraz pierwszym filmem z serii Iron Man. Jego kontynuacja (Iron Man 2'') pojawiła się 2 lata później a trzecia część (Iron Man 3'') 5 lat później.

Głównym bohaterem filmu jest grany przez Roberta Downeya, Jr. Tony Stark – przemysłowiec i genialny inżynier, który w trakcie filmu buduje egzoszkielet wspomagany i zostaje superbohaterem Iron Manem. Gwyneth Paltrow wciela się w rolę jego osobistej asystentki Pepper Potts, Terrence Howard gra oficera łącznikowego Jamesa Rhodesa, a Jeff Bridges gra dyrektora Stark Industries Obadiaha Stane`a.

Film znajdował się we wstępnej fazie rozwoju od 1990 w wytwórniach Universal Pictures, 20th Century Fox i New Line Cinema, zanim Marvel Studios odzyskało prawa do niego w 2006. Marvel rozwinął projekt do fazy produkcji jako ich pierwszy film w pełni finansowany przez firmę. Paramount Pictures został dystrybutorem. Favreau podjął się reżyserowania i wybrał Kalifornię jako główne miejsce kręcenia filmu. Odrzucił Wschodnie Wybrzeże USA by odróżnić się od wielu filmów o superbohaterach, które kręcone były w podobnym do Nowego Jorku sceneriach. W czasie kręcenia aktorzy mieli wolną rękę w kreacji swoich bohaterów i dialogów, ponieważ nacisk stawiano na opowiadaną historię i akcję. Gumowe i metalowe wersje pancerzy, stworzone przez firmę Stana Winstona, zostały przetworzone w ramach efektów specjalnych by stworzyć tytułowego bohatera. Hasbro i Sega sprzedawały różne przedmioty związane z filmem, a umowy dotyczące product placementu podpisano z Audi, Burger Kingiem, LG i 7-Eleven.

Recenzje były pozytywne, szczególnie chwalące występ Downeya. Amerykański Instytut Filmowy wybrał film jako jeden z dziesięciu najlepszych roku. Downey, Favreau i Paltrow byli także zaangażowani w stworzenie sequelu Iron Man 2'', który został opublikowany w 2010. Downey miał także rolę cameo w filmie The Incredible Hulk oraz wystąpił w 2012 w filmie The Avengers. Po raz piąty Downey wystąpił w roli Starka w filmie Iron Man 3'', którego wyświetlanie rozpoczęto 3 maja 2013.

Fabuła
Playboy i geniusz Tony Stark odziedziczył po ojcu firmę zbrojeniową Stark Industries. Wraz ze swoim przyjacielem i oficerem łącznikowym – podpułkownikiem Jamesem Rhodesem ma zaprezentować nową broń kasetową "Jericho". Stark zostaje bardzo ciężko ranny w zasadzce i uwięziony w jaskini przez grupę terrorystyczną Ten Rings. Współwięzień Yinsen wszczepia w pierś Starka elektromagnes, który utrzymuje kawałki szarpela zdala od serca. Yeinsen i Tony mają zbudować broń Jericho, którą Stark wcześniej prezentował. Zamiast tego budują reaktor łukowy i pancerz, który pomoże im w ucieczce. Wkrótce pancerz jest już gotowy, Stark go zakłada, a Yeinsen ginie. Tony pali cały teren i ucieka. Po powrocie do nowego Yorku dowiaduje się że dyrektorem jego firmy jest Obadiah Stane.

Obsada
Robert Downey Jr. – Tony Stark/Iron Man
Gwyneth Paltrow – Pepper Potts
Terrence Howard – Jim Rhodes
Jeff Bridges – Obadiah Stane/Iron Monger
Bill Smitrovich – Generał Gabriel
Faran Tahir – Raza
Leslie Bibb – Christine Everhat
Jon Favreau- Happy Hogan
i inni

Zobacz też
Filmy na podstawie komiksów Marvela
Seriale na podstawie komiksów Marvela
Marvel Cinematic Universe
Obsada i postacie powracające w Marvel Cinematic Universe



Linki zewnętrzne
