Pedro Rizzeti znany jako Pepe (ur. 25 czerwca 1907 w São Paulo) – piłkarz brazylijski grający podczas kariery piłkarskiej na pozycji obrońcy lub pomocnika.

Kariera klubowa
Pedro Rizzeti karierę piłkarską rozpoczął w klubie Palestra Itália w 1926 roku. Z Palestra Itália zdobył mistrzostwo stanu São Paulo - Campeonato Paulista w 1929 roku. W 1931 roku jak wielu wówczas brazylijskich piłkarzy włoskiego pochodzenia wyjechał do Włoch do Lazio Rzym. 

W Serie A zadebiutował 20 września 1931 w przegranym 1-3 meczu z Torino FC.  Ostatni raz w Lazio zagrał 22 kwietnia 1934 w wygranym 2-1 meczu z Casale. W Lazio przez trzy sezony zaliczył w tym czasie 45 spotkaniń. 

Kariera reprezentacyjna
Pedro Rizzeti ma za sobą występ w reprezentacji Brazylii, w której zadebiutował 1 sierpnia 1930 w wygranym 3-2 towarzyskim meczu z reprezentacją Francji.

Bibliografia
Miniencyklopedia Piłka Nożna nr 2/2004, roz. Historia meczów reprezentacji Brazylii 1914-2004, cz.2 (1930-1940), Oficyna wydawnicza ATUT, Wrocław 2004, ISSN 1644-8189, str. 78.

Linki zewnętrzne
