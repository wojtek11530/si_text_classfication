delta Andromedae (δ And) – jedna z jaśniejszych gwiazd w gwiazdozbiorze Andromedy (wielkość gwiazdowa: 3,27). Odległa od Słońca o ok. 111 lat świetlnych. Jej wielkość absolutna wynosi 0,81.

Jest to układ potrójny, w którym jaśniejszy składnik delta Andromedae A jest pomarańczowym olbrzymem należącym do typu widmowego K3 III (zob. diagram Hertzsprunga-Russella). Składnik A jest równocześnie gwiazdą spektroskopowo podwójną z okresem obiegu obu ciał 15&nbsp;000 dni (41 lat). Temperatura powierzchni tychże składników wynosi ok. 4000 K.

delta Andromedae B znajduje się w odległości 28,7" od centralnej pary, czyli co najmniej 900 au, a okres orbitalny wynosi ponad 20 tys. lat. Jest obiektem typu widmowego M2 o jasności 12,44m.

W odległości 48" znajduje się kolejna gwiazda o jasności ok. 16m, nazywana czasem delta Andromedae C, jednak jej ruch własny świadczy o tym, że nie należy do tego układu.

Zobacz też
lista najjaśniejszych gwiazd w poszczególnych gwiazdozbiorach
lista gwiazd w gwiazdozbiorze Andromedy



Linki zewnętrzne
