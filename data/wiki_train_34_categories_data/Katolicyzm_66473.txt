Wiktor I (łac. Victor; zm. ok. 199) – papież w latach 189 – 199, święty Kościoła katolickiego.

Biografia
Pochodził z rzymskiej prowincji Africa, a jego językiem ojczystym była łacina (był pierwszym papieżem mówiącym po łacinie). Starał się autorytatywnie wprowadzić wszędzie świętowanie Wielkanocy w pierwszą niedzielę po 14 dniu miesiąca Nisan. Ponieważ nie wszystkie Kościoły chciały się temu podporządkować, papież zagroził im ekskomuniką. Jednym z jego głośnych krytyków był Ireneusz z Lyonu, który wysłał do Rzymu list, w którym w ostrych słowach skrytykował Wiktora I. Był pierwszym papieżem, który miał kontakty z dworem cesarskim. Dzięki temu zdołał doprowadzić do uwolnienia chrześcijan skazanych na pracę w kopalniach Sardynii.

Określił, że w specjalnych i nagłych wypadkach można używać do chrztu jakiejkolwiek wody.

W 196 r. ekskomunikował za głoszenie adopcjanizmu Teodora, garbarza z Bizancjum oraz pisarza gnostyckiego – Floryna.

Za jego pontyfikatu w liturgii coraz częściej używano łaciny. Św. Ireneusz ustalił listę biskupów Rzymu od świętego Piotra i propagował zasadę sukcesji apostolskiej. Był często krytykowany zarówno ze względu na swoje pochodzenie jak i z powodu swoich decyzji. Nawrócony prawnik Tertulian po raz pierwszy uzasadniał prymat biskupów Rzymu obietnicą, którą Chrystus złożył św. Piotrowi:


Dzień obchodów
Wspomnienie liturgiczne w Kościele katolickim obchodzone jest 28 lipca.

Kościół ormiański wspomina świętego 20 kwietnia, koptyjski – 6 listopada.

Zobacz też


kult świętych
modlitwa za pośrednictwem świętego
Wiktor – inne znane postaci o tym imieniu

Przypisy


Bibliografia
