Klopentiksol – organiczny związek chemiczny, pochodna tioksantenu, wprowadzona do lecznictwa w 1961 roku przez duńską firmę H. Lundbeck pod nazwą handlową Sordinol. Klopentiksol wykazuje silne działanie uspokajające, silne przeciwwytwórcze, umiarkowane przeciwautystyczne i słabe przeciwdepresyjne. Znalazł zastosowanie jako neuroleptyk w ostrej i przewlekłej schizofrenii oraz innych chorobach psychotycznych z bogatą symptomatyką wytwórczą. Obecnie w lecznictwie stosowany bardzo rzadko (po wprowadzeniu do lecznictwa często stosowanej pochodnej o silniejszym, bardziej selektywnym działaniu – zuklopentiksolu).

Preparaty
W Polsce dostępnym dawniej preparatem był: Sordinol draż. 0,01 g i 0,025 g (w postaci dichlorowodorku klopentiksolu), a także Sordinol Depot inj. i.m. 0,2 g/1 ml (w postaci dekanonianu klopentiksolu).

Produkcja preparatów Sordinol od 2000 r. nie jest już kontynuowana.



Bibliografia
