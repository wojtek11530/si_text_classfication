Puchar Świata w skokach narciarskich w Chamonix po raz pierwszy rozegrano w sezonie 1980/81. Na skoczni Le Mont najlepszym okazał się Norweg Roger Ruud. Na następne zawody Pucharu Świata w Chamonix czekano do sezonu 1985/86. Wtedy to triumfował fiński skoczek Pekka Suorsa. Rok później zwyciężył tu reprezentant Czechosłowacji, Martin Švagerko. Następne zawody o Kryształową Kulę rozegrano w Chamonix w sezonie 1988/89. Konkurs zakończył się wygraną Jana Boklöva ze Szwecji. Na Le Mont najlepsi skoczkowie świata powrócili w sezonie 1995/96. W pierwszym konkursie zwyciężył Fin Ari Pekka Nikkola, a w drugim Hiroya Saitō z Japonii. Ostatni, do tej pory, raz zawody Pucharu Świata w Chamonix rozegrano w grudniu 1998. Konkursy zakończyły się wygranymi Martina Schmitta z Niemiec i Janne Ahonena z Finlandii.

Medaliści konkursów PŚ w Chamonix


Najwięcej razy na podium w konkursach indywidualnych


Najwięcej razy na podium według państw









