Seria Dzieje Złotego obejmowała srebrne monety kolekcjonerskie oraz obiegowe okolicznościowe o nominale 2 złote ze stopu Nordic Gold. Narodowy Bank Polski zainaugurował tę serię w 2004 roku, w 80. rocznicę reformy walutowej Władysława Grabskiego i wprowadzenia do obiegu złotego. Celem serii było przedstawienie rozwoju złotego i jego historycznych wizerunków. Ostatnią monetą serii było ''5 złotych z 1928 r. – Nike wyemitowane 14 kwietnia 2007 roku.

Lista monet serii Dzieje Złotego
Zarówno awers, jak i rewers monet srebrnych próby 925 jest zmienny. Stałymi elementami awersu jest orzeł, rok wprowadzenia monety do obiegu, nominał i napis Rzeczpospolita Polska. Rewers przedstawia wizerunek monety z dwudziestolecia międzywojennego.

Awers monet ze stopu CuAl5Zn5Sn1 (Nordic Gold) przedstawia orła, rok wprowadzenia do obiegu, nominał (2 złote) oraz napis Rzeczpospolita Polska. Na rewersie z kolei przedstawiona jest historia złotego.









