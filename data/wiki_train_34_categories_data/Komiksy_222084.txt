Sandman (ang. The Sandman) – amerykańska seria komiksowa, napisana przez Neila Gaimana i wydana przez DC Comics w 75 odcinkach w latach 1989-1996, a następnie przedrukowana w 10 tomach zbiorczych (w Polsce wydana przez Egmont Polska w latach 2002-2007; większość tomów została podzielona w polskim wydaniu na dwie części). Sandman uważany jest za jeden z najoryginalniejszych, najambitniejszych i najbardziej wyrafinowanych współczesnych komiksów.

Bohateriowie
Głównym bohaterem Sandmana jest Sen - personifikacja władcy krainy marzeń sennych. W komiksie najczęściej nazywany jest imieniem Morfeusza, choć występuje także pod innymi nazwami. Jest jednym z siedmiorga rodzeństwa Nieskończonych, z których każde utożsamia jeden z elementów rzeczywistości: Los, Śmierć, Zniszczenie, Rozpacz, Pożądanie i Malignę, która kiedyś była Marzeniem. Sen, uwolniony po wielu latach niewoli u brytyjskiego maga z początku XX wieku, musi odbudować swoje zniszczone królestwo. Dopadają go jednak zmory z przeszłości, musi stawiać czoła konsekwencjom swoich dawnych postępków.

Sen nie jest klasycznym superbohaterem, który ratuje świat i ludzi. Działa realizując prawa Nieskończonych, często bezwzględnie, nie licząc się z nikim.

Fabuła
Na początku serii, historia Sandmana rozgrywa się w świecie superbohaterów znanych z innych komiksów DC Comics, po czym istotnym punktem zwrotnym w opowieści jest spotkanie Snu z jego siostrą Śmiercią, od którego Sandman nabiera własnego, niepowtarzalnego stylu oraz rozwija własną mitologię. Pierwsze tomy serii oscylowały wokół horroru, by potem nabrać charakteru fantasy z elementami klasycznych i współczesnych mitologii.

Cykl nie posiadał stałego rysownika, zmieniali się oni w niemal każdej części. Cechą wspólną serii są okładki odcinków, stworzone przez Dave'a McKeana, łączące malarstwo, rysunek, fotografię, digital art, kolaż i inne, dając abstrakcyjny, surrealistyczny efekt.

Odcinki
Odcinki wydane w Polsce (wszystkie w tłumaczeniu Pauliny Braiter):

Sen Sprawiedliwych (rysunki: Sam Kieth, Mike Dringenberg i Malcolm Jones III) (1991, wyd. pol. 2002)
Nadzieja w piekle (rysunki: Sam Kieth, Mike Dringenberg i Malcolm Jones III) (1991, wyd. pol. 2002)
Dom Lalki cz. 1''' (rysunki: Mike Dringenberg i Malcolm Jones III) (1991, wyd. pol. 2003)
Dom Lalki cz. 2''' (rysunki: Mike Dringenberg i Malcolm Jones III) (1991, wyd. pol. 2003)
Kraina snów (rysunki: Kelley Jones, Charles Vess, Coleen Doran i Malcolm Jones III) (1991, wyd. pol. 2003)
Pora mgieł cz. 1''' (rysunki: Kelley Jones i inni) (1992, wyd. pol. 2004) 
Pora mgieł cz. 2''' (rysunki: Kelley Jones i inni) (1992, wyd. pol. 2004)
Zabawa w ciebie cz. 1''' (rysunki: Shawn McManus, Colleen Doran i inni) (1993, wyd. pol. 2004)
Zabawa w ciebie cz. 2''' (rysunki: Shawn McManus, Colleen Doran i inni) (1993, wyd. pol. 2004)
Refleksje i przypowieści cz. 1''' (rysunki: P. Craig Russell, Bryan Talbot, Shawn McManus, Jill Thompson i inni) (1994, wyd. pol. 2005) 
Refleksje i przypowieści cz. 2''' (rysunki: P. Craig Russell, Bryan Talbot, Shawn McManus, Jill Thompson i inni) (1994, wyd. pol. 2005)
Ulotne życia cz. 1''' (rysunki: Jill Thompson i Vince Locke) (1995, wyd. pol. 2005)
Ulotne życia cz. 2''' (rysunki: Jill Thompson i Vince Locke) (1995, wyd. pol. 2006)
Koniec Światów (rysunki: Michael Allred, Gary Amaro, Mark Buckingham, Dick Giordano, Tony Harris, Steve Leialoha, Vince Locke, Shea Anton Pensa, Alec Stevens, Bryan Talbot, John Watkiss i Michael Zulli) (1995, wyd. pol. 2006)
Panie Łaskawe cz. 1''' (rysunki: Marc Hempel, Richard Case, d'Israeli, Teddy Kristiansen, Glyn Dillon, Charles Vess, Dean Ormston i Kevin Nowlan) (1996, wyd. pol. 2006)
Panie Łaskawe cz. 2''' (rysunki: Marc Hempel, Richard Case, d'Israeli, Teddy Kristiansen, Glyn Dillon, Charles Vess, Dean Ormston i Kevin Nowlan) (1996, wyd. pol. 2007)
Przebudzenie (rysunki: Michael Zulli, John J. Muth i Charles Vess) (1997, wyd. pol. 2007)
Wydania HC:
Preludia i nokturny '''(zawierające albumy: Sen Sprawiedliwych i Nadzieja w piekle)
Dom lalki (zawierające albumy: Dom lalki, cz. 1 i 2)
Kraina Snów '''
Pora mgieł (zawierające albumy: Pora mgieł, cz. 1 i 2)
Zabawa w ciebie '''(zawierające albumy: Zabawa w Ciebie, cz. 1 i 2)
Refleksje i przypowieści  (zawierające albumy: Refleksje i przypowieści, cz. 1 i 2)
Poza serią - wydane w Polsce:
Noce nieskończone (rysunki: Glenn Fabry, Milo Manara, Miguelanxo Prado, Frank Quitely, P. Craig Russell, Bill Sienkiewicz, Barron Storey) (2003, wyd. pol. 2006)
Śmierć (rysunki: Chris Bachalo, Mark Buckingham, Dave McKean, Mark Pennington) (1993-1996, wyd. pol. 2007)
Furie (scenariusz: Mike Carey, rysunki: John Bolton) (2001, wyd. pol. 2009)
Sandman: Senni łowcy (rysunki: Mike Mignola, Paul Pope, Joe Kubert, Yuko Shimizu) (2008-2009, wyd. pol. 2010)




