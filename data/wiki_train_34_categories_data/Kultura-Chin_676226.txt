Medycyna chińska - licząca ok. 3 tys. lat chińska tradycja medyczna, na którą składają się m.in. akupunktura, akupresura, dieta (kuchnia chińska), gimnastyka lecznicza (qigong), moksybucja i ziołolecznictwo. Chińską medycynę wyróżniają troska o profilaktykę, techniki diagnostyczne (m.in. badanie pulsu), anatomiczne teorie meridianów i organów zang-fu, a także zakorzenienie w chińskiej tradycji filozoficznej, m.in. teorii yin i yang i pięciu przemian. Kładzie nacisk przede wszystkim na przywrócenie prawidłowego i zbalansowanego funkcjonowania organizmu i poszczególnych narządów, wzmocnienie odporności na choroby zakaźne, przywrócenie prawidłowego krążenia krwi oraz energii życiowej qi w meridianach. Zakłada również holistyczne podejście do pacjenta; celem terapii jest kompleksowe leczenie całego organizmu, nie tylko eliminacja pojedynczej choroby czy dolegliwości. Obecnie w ramach systemu opieki zdrowotnej w Chińskiej Republice Ludowej leczenie przy pomocy tradycyjnej medycyny chińskiej prowadzone równorzędnie z medycyną zachodnią ("konwencjonalną").

Bibliografia
Piotr Kruk "Elementy chińskiej medycyny tradycyjnej", Klub "Athanor", 1984, Kraków
Zbigniew Królicki "Tradycyjna medycyna chińska", "Poligraf" 1994, Wrocław 
Stephan Palos "Chińska sztuka leczenia", "Luna", 1993, Wrocław ISBN 83-85502-55-6
Zbigniew Garnuszewski "Renesans akupunktury", Wydawnictwo "Medyk", ISBN 978-83-89745-62-0

Linki zewnętrzne
