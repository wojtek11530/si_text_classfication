Zespół elismy wodnej (Luronietum natantis) – syntakson słodkowodnych makrofitów w randze zespołu budowany głównie przez elismę wodną. Należy do klasy zespołów roślinności zmiennowodnej Littorelletea uniflorae, ale dokładna pozycja nie jest jeszcze ustalona.

Charakterystyka
Ubogie florystycznie zbiorowisko z przewagą izoetydów. Zajmuje stojące wody o różnej głębokości (najczęściej od kilkudziesięciu cm do 1,8 m). Wymaga organicznych podłoży o odczynie kwaśnym (pH ok. 5) i przezroczystych wód. Kluczowym czynnikiem jest znikoma ilość wapnia (1 mg Ca2+/l). W polskich warunkach jest zbiorowiskiem wymagającym najbardziej miękkiej wody. Jest jednym z wyróżników jezior lobeliowych.

Występowanie: Zbiorowisko atlantycko-subatlantyckie. W Polsce w ośmiu jeziorach na Pomorzu.

Charakterystyczna kombinacja gatunków:
ChCl.''':  sit drobny (Juncus bulbosus), brzeżyca jednokwiatowa (Littorella uniflora), elisma wodna (Luronium natans), wywłócznik skrętoległy (Myriophyllum alterniflorum), rdestnica podługowata (Potamogeton polygonifolius), jaskier leżący (Ranunculus reptans), jeżogłówka pokrewna (Sparganium angustifolium).

Comp.''': poryblin jeziorny (Isoëtes lacustris), lobelia jeziorna (Lobelia dortmanna), jeżogłówka pokrewna (Sparganium angustifolium) 

Ch.Ass.''': elisma wodna ''(Luronium natans)''

Zobacz też
Lista zbiorowisk roślinnych Polski

Bibliografia
