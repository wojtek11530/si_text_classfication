Temat zastępczy – termin potoczny używany w polskim dyskursie politycznym. 

Termin używany jest w dwojakim znaczeniu: 
dla określenia zagadnienia, które - zdaniem osoby używającej tego terminu - nie powinno być tematem debaty politycznej, w przedmiotowej dziedzinie powinien być zachowany status quo, wyrażający się m.in. w zachowaniu dotychczasowych uregulowań prawnych, a władze państwa powinny zająć się "prawdziwymi" problemami. Przykładami zagadnień, wobec których używa się terminu w tym znaczeniu są m.in.: prawo kobiet do przerwania ciąży, prawo osób nieheteroseksualnych do zawierania rejestrowanych związków partnerskich, obecność symboli religijnych w przestrzeni publicznej, rozdział Kościoła katolickiego od państwa.
dla określenia przedmiotu aktywności władz państwa, podejmujących zintensyfikowane w czasie działania medialne, polityczne lub prawne, wobec danej grupy społecznej lub problemu społecznego, które to działania - zdaniem osoby używającej tego terminu - są podejmowane po to, by przesłonić "prawdziwe" problemy państwa. Przykładami zagadnień i grup, wobec których używa się terminu w tym znaczeniu są m.in. tzw. dopalacze i kibice piłkarscy.

Zobacz też
Propaganda polityczna







