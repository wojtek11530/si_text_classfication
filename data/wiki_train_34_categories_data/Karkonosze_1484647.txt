Tylna Góra, na niektórych mapach Zagórze (niem. Hinterberg, 625 m n.p.m.) – szczyt w Karkonoszach, w obrębie Lasockiego Grzbietu.

Położony jest we wschodniej części Lasockiego Grzbietu, między Miszkowicami na północy a Opawą na południu.

Zbudowany ze skał metamorficznych wschodniej osłony granitu karkonoskiego – gnejsów i amfibolitów.

Jest całkowicie odsłonięty.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK ”Kraj”, Warszawa – Kraków 1993, ISBN 83-7005-168-5




