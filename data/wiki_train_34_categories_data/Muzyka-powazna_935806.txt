
Karol Tausig, także Carl (ur. 4 listopada 1841 w Warszawie, zm. 17 lipca 1871 w Lipsku) – polski pianista wirtuoz, kompozytor i pedagog pochodzenia czeskiego

Biografia
Pierwszym nauczycielem gry na fortepianie był ojciec. Od 1855 roku Tausig pobierał nauki u Franciszka Liszta w Weimarze. W roku 1859 zadebiutował w Berlinie, z towarzyszeniem orkiestry pod batutą Hansa von Bülowa. W latach 1866-1870 Tausig dawał w Wiedniu kursy mistrzowskie.

W swoim czasie był niezmiernie popularny za sprawą mistrzowskiej techniki pianistycznej. Jego repertuar obejmował muzykę od barokowej (m.in. Domenico Scarlatti), do twórców jemu współczesnych (np. F. Liszt). 

Twórczość
Karol Tausig napisał kilkanaście utworów fortepianowych, w tym transkrypcje koncertowe utworów Johanna Straussa (Nouvelles soirées de Vienne – Valses caprices d'après Strauss) czy Stanisława Moniuszki (Réminiscences de Halka).

Źródła/Bibliografia
Mała encyklopedia muzyki, Stefan Śledziński (red. naczelny), PWN, Warszawa 1981, ISBN 83-01-00958-6











