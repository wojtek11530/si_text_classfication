Bulak (arab: بولاق = Būlāq) – dzielnica Kairu w Egipcie, położona na północ od centrum. Nazwa pochodzi od koptyjskiego słowa oznaczającego bagna.

Zmieniające się koryto Nilu utworzyło piaszczystą mieliznę, która zamieniła się w wyspę, a po zamuleniu kanału połączyła się ze wschodnim brzegiem. W poł. XIV w. Bulak stał się portem przeładunkowym dla statków eksportujących przyprawy. W latach 20 XIX w. powstały tkalnie, stocznie, odlewnie i liczne inne manufaktury. Turcy osmańccy zakazali wolnego handlu, co doprowadziło do ich upadku.

W 1858 przeniesiono do Bulak Egipskie Muzeum Starożytności, które funkcjonowało w tym miejscu do 1902.

Obecnie w Bulak ma swoją siedzibę telewizja, gazeta Al-Ahram, World Trade Centre, Egipski Bank Narodowy i ormiańska szkoła Kalousdian. W mieście powstały małe warsztaty i bloki mieszkalne. Zlokalizowane są tutaj również: hotele Ramses Hilton, Cairo Plaza, meczety Sinana Paszy z XVI w. i Abu’I’Illa oraz dawne stajnie Muhammada Aliego. W dzielnicy znajduje się dworzec autobusowy, stacje metra Bulaqprzystań rzeczna Maspero, Wikalit al-Balah Market.

Dzielnica jest zaniedbana i przeludniona. Gęstość zaludnienia wynosi ponad 170 000 os./km².

Galeria

Plik:David Roberts Mosque Boulak.jpg| Meczet w Bulaku
Plik:River Nile and Bulaq by Piri Reis.jpg| Lokalizacja Bulak na mapie Piri Reisa
Plik:Egypt.Cairo.Tram.01.jpg| Przystanek tramwajowy w Bulaku





