Arado Ar 67''' – niemiecki prototyp samolotu myśliwskiego z okresu  II wojny światowej.

Historia
Po rozpoczęciu w wytwórni Arado Flugzeugwerke GmbH produkcji seryjnej samolotu myśliwskiego Arado Ar 65'' okazało się, że samolot ten ma zbyt słaby silnik. W związku z tym główny inżynier wytwórni Walter Blume rozpoczął pracę nad nowymi samolotami myśliwskimi, oznaczonymi jako Ar 67'' i Ar 68''.

Prototyp samolotu Ar 67'' wyposażono w importowany silnik produkcji angielskiej Rolls-Royce Kestrel VI, a jego budowę ukończono jesienią 1933 roku. Został też oblatany, a następnie poddany serii badań, w trakcie których okazało się, że ma lepsze osiągi na większych wysokościach od swojego poprzednika – samolotu Ar 65'', lecz na niskich pułapach zdecydowanie mu ustępuje.

W związku z tym zrezygnowano z rozwijania tej konstrukcji, a wytwórnia skoncentrowała się na pracach nad podobnym samolotem Ar 68''. Ostatecznie zbudowano tylko jeden prototyp samolotu Ar 67''.

Użycie
Zbudowany prototyp samolotu Ar 67'' używano wyłącznie do prób.

Opis konstrukcji
Samolot Ar 67'' był dwupłatem o konstrukcji mieszanej. Kabina odkryta, jednomiejscowa.  Podwozie klasyczne – stałe, z płozą ogonową.

Napęd stanowił 1 silnik rzędowy.

Planowane uzbrojenie miało składać się z 2 karabinów maszynowych MG 17'' kal. 7,92 mm z zapasem amunicji 500 pocisków na każdy karabin. W prototypie uzbrojenia nie zamontowano.

Linki zewnętrzne
Bibliografia
