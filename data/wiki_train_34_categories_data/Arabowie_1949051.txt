Abdul Rahman Munif (arab. عبد الرحمن منيف) (ur. 29 maja 1933 w Ammanie, zm. 24 stycznia 2004 w Damaszku) – pisarz arabski, pochodzący z Arabii Saudyjskiej, mieszkający we Francji.

Był redaktorem wydawanego w Bagdadzie czasopisma An-Naft wa-at-tan-mija. Jest absolwentem Uniwersytetu w Belgradzie. Później poświęcił się literaturze. Uważany jest za jednego z najwybitniejszych współczesnych pisarzy arabskich. Jest autorem powieści poświęconych przede wszystkim problemom społeczno-politycznym świata arabskiego i muzułmańskiego (m.in. debiutancka powieść Asz-Szadżar wa-igtijal Marzuk z 1973 roku). Za najwybitniejsze jego dzieło uważa się jednak powieść Szark al-mutawassit, w której opisuje metody stosowane przez służby specjalne i funkcjonowanie systemu kontroli obywateli przez państwo w bliżej nie określonym kraju Bliskiego Wschodu.


Bibliografia
Pisarze świata. Słownik encyklopedyczny, wyd. PWN, 1999 









