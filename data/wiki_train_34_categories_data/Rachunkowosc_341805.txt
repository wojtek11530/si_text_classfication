Grupa kapitałowa – struktura łącząca przedsiębiorstwa za pomocą związków kapitałowych. W Polsce jest konstrukcją mającą umocowanie i definicję prawną, m.in. na gruncie ustawy o rachunkowości oraz o ochronie konkurencji i konsumentów. W odniesieniu do nauki o zarządzaniu stanowi szczególny przypadek holdingu.

W grupie kapitałowej wyróżnia się:
jednostkę dominującą,
jednostki zależne (kontrolowane przez jednostkę dominującą).

Grupa kapitałowa sporządza skonsolidowane sprawozdanie finansowe o zawartości zgodnej z zapisami ustawy o rachunkowości.

Podatkowa grupa kapitałowa to pojęcie istniejące w prawie podatkowym. Może ona być podatnikiem podatku dochodowego od osób prawnych po spełnieniu warunków określonych w ustawie. Najważniejsze to:
minimalna przeciętna wartość kapitału zakładowego jaka przypada na każdą ze spółek ma być nie mniejsza niż 1 000 000 PLN,
spółki zależne nie posiadają udziałów w kapitale innych spółek tworzących grupę,
w spółkach nie występują zaległości we wpłatach podatków stanowiących dochód budżetu państwa,
spółki zawarły umowę w formie aktu notarialnego o utworzeniu na okres co najmniej 3 lat podatkowych podatkowej grupy kapitałowej.

Grupa kapitałowa spełniająca ustawowe wymogi, po zarejestrowaniu przez urząd skarbowy, staje się podatnikiem podatku dochodowego od osób prawnych.

Bibliografia
