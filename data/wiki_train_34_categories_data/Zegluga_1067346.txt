ORP Resko – trałowiec redowy o numerze burtowym 637. Jedna z jednostek projektu 207M, wchodząca w skład 12 Dywizjonu Trałowców 8 Flotylli Obrony Wybrzeża w Świnoujściu.

Bandera Marynarki Wojennej jednostki została podniesiona 26 marca 1988. ORP Resko jest jednym z siedemnastu trałowców redowych projektu 207, służących do poszukiwania i niszczenia min kontaktowych i niekontaktowych. Kadłub okrętu jest wykonany z laminatu poliestrowo-szklanego. Okręt uzbrojony jest w armatę ZU-23-2M 23 mm, oraz trały: kontaktowy, elektromagnetyczny i akustyczny, a także bomby głębinowe. Napęd główny stanowią dwa silniki wysokoprężne M401A1 o mocy 735 kW każdy, napędzające dwie śruby.

Załoga ORP Resko kilkakrotnie brała udział w ćwiczeniach zarówno polskich, jak i prowadzonych w ramach współpracy międzynarodowej m.in:
Passex 1998
Pirania 1999
Baltops 1999
Passex 1999





