Mortal Kombat – gra komputerowa z gatunku bijatyk wydana na konsole PlayStation 3, Xbox 360 i PlayStation Vita w kwietniu 2011 roku. Produkcją gry zajęło się studio NetherRealm Studios, a jej wydaniem Warner Bros Interactive Entertainment. W lipcu 2013 została wydana wersja na komputery osobiste.

Nowości
Mortal Kombat 9 jest ogromnym krokiem naprzód względem poprzednich części. Po niepopularnym systemie Kreate-a-fatality z Mortal Kombat Armaggedon i pozbawionych krwi fatality z Mortal Kombat vs DC Universe twórcy postanowili zrobić niezwykle brutalne wykończenia. Kontynuowano też pomysł z poprzedniej części na efekty wizualne ran odniesionych w walce, jednak także i przy tym całość jest znacznie brutalniejsza, np. przy postaci Kano przy dłuższej batalii widać, że jeden z policzków został zdarty i aż do białej kości widać szczękę. Z kolei u Strykera na kolanie pojawia się rana z której dynda kość. 
Absolutną nowością są też ataki "X-ray". Polegają one na tym, iż po naładowaniu odpowiedniego paska można wykonać potężny cios, któremu towarzyszą rentgenowskie widoki obrażeń wewnętrznych, które jednak nie są przekładane na realne obrażenia. Przykładowo, Kabal może zręcznym wślizgiem połamać nogi oponenta a następnie z pomocą mieczy-haków połamać łopatki. Energia stosowana przy X-rayach może być też użyta do tzw. breakerów czyli przerwania wrogiej serii ciosów oraz wzmocnienia własnego ciosu specjalnego (co także jest nowością).
Kolejną nowością, a właściwie powrotem do dawnych gier, są walki w 2D (przy zachowaniu ogólnej techniki 3D).
Innymi trybami sprowadzonymi z poprzednich części są Test your might (ładowanie energii potrzebnej do przełamania różnych materiałów), Test your sight (gra w "trzy kubki") i zupełnie nowe Test your strike (jest to zmodyfikowana wersja Test your might - nie wystarczy naładować jak najwięcej energii. Nie może być jej ani za mało ani za dużo).
W grze powróciły także "Fatality" z MK2 i MK3.
Wprowadzono też tryb Challenge tower. Składa się on z 300 rozmaitych wyzwań, niektóre to np. Test your might/sight/strike czy walki na specjalnych warunkach.
Występuje tu także tryb gry 2 na 2, polegający na tym, iż zawodnicy wzajemnie zamieniają się w czasie walki. Mogą też razem tworzyć comba i współpracować pojedynczymi ciosami.

Fabuła
Fabuła Mortal Kombat 9 opowiada o tym, co się działo w grach MK, MK2 i MK3. Gracz poznaje szczegóły odnośnie pierwszych turniejów. Tryb fabularny podzielony jest na 16 części - po jednej dla różnych z postaci. Części 1-5 opowiadają o pierwszym turnieju z pierwszej części Mortal Kombat. W częściach 7-11 opowiedziana jest fabuła MK2 a 12-16 MK3. Oryginalna linia została jednak wzbogacona także o nowe wątki. Przykładowo, przemienieni w roboty zabójcy Lin Kuei, którzy pojawili się w trzeciej części serii, na początku MK9 pojawiają się jeszcze jako ludzie. Każda z części trybu fabularnego składają się z czterech walk rozgrywanych przez jedną postać. Wyjątkiem jest część piąta rozgrywana przez Liu Kanga (składa się z pięciu walk) część jedenasta u Kung Lao (kończy się walką rozgrywaną nie Kung Lao a Liu Kangiem). 
Części rozgrywane są w takiej kolejności:

Mortal Kombat
Johnny Cage
Sonya Blade
Scorpion
Cyrax
Liu Kang
Mortal Kombat 2'''
Jax
Smoke
Sub-Zero
Kitana
Jade
Kung Lao
Mortal Kombat 3'''
Stryker
Kabal
Cyber Sub-Zero
Nightwolf
Raiden

Postacie
W grze występuje początkowo 25 zawodników - wszyscy z części od MK do MK3. Do odblokowania poprzez tryb fabularny są też dwie postacie - Cyber Sub-Zero mający swój debiut w tej części i Quan Chi pochodzący z MK4. Do niegrywalnych postaci zaliczają się też sub-bossowie: Kintaro i Goro, a także boss - Shao Kahn. 
Wypuszczono także cztery postacie DLC. Rain z MK3 i Kenshi z MKDA to postacie należące do uniwersum MK (Dla Kenshiego i Quan Chi to pierwsza część w trybie 2D w której występują). Są także: Skarlet (która powstała na podstawie plotki spowodowanej błędem w MK2, z powodu którego kostium Kitany otrzymywał szkarłatną barwę) i Freddy Krueger, postać z horroru "Koszmar z ulicy Wiązów". W wersjach gry na PS3 występuje również ekskluzywna postać Kratosa z God of War. 
Wypuszczono także szereg bonusów dodający stroje do postaci. Noob Saibot, Smoke, Scorpion, Sub-Zero, Reptile i Ermac otrzymali standardowy kostium ninja z pierwszych części (z czego Sub-Zero, Scorpion i Reptile otrzymali też jedno swoje fatality z MK lub MK2). Także Kitana, Mileena i Jade otrzymały kobiece stroje ninja z MK2 i MK3. Dodano też stroje robotów Cyraxowi, Sektorowi, a później także Cyber Sub-Zero. Wypuszczono także nowy strój dla Sub-Zero zainspirowany niezamaskowaną postacią Sub-Zero z MK3.
W wersjach gry na PSVita postacie Kenshi i Rain otrzymają także jeszcze jeden strój.
Łącznie, w MK9 mogą wystąpić 35 postacie:
Scorpion
Liu Kang
Kung Lao
Sub-Zero
Sindel
Ermac
Reptile
Kitana
Johnny Cage
Jade
Mileena
Nightwolf
Cyrax
Noob Saibot
Smoke
Sektor
Sonya Blade
Jax
Kano
Stryker
Shang Tsung
Baraka
Kabal
Raiden
Cyber Sub-Zero
Sheeva
Quan Chi
Kratos (tylko na PS3 i PS Vita)
Goro
Kintaro
Shao Kahn
Skarlet
Kenshi
Rain
Freddy Krueger
Każda z postaci oprócz Cyber Sub-Zero, bossów, sub-bossów i postaci DLC (oprócz Kenshiego i Raina na PSVita) ma także strój alternatywny. Postacie robotów i ninja także dysponują bonusowym strojem (kobiety ninja i Sub-Zero mają dwa dodatkowe) a Mileena ma także jeszcze jeden, do odblokowania poprzez przejście ostatniego, trzysetnego wyzwana na Challenge Tower (chyba, że zapłaci się 50 000 punktów za pominięcie tej misji). Razem daje to 68 różnych strojów.
Występują tu także gościnnie postacie z innych gier:
Motaro i Shinnok - w trybie fabularnym
Daegon, Sareena, Frost, Nitara, Reiko i Kenshi (w swym starym stroju) występuje w tle na jednej z map w każdej jej wersji.
Onaga - jego posąg jest na jednej z aren; widoczny jest też w wizji Raidena.
Bo'Rai Cho i Havik - występują w filmiku zakończeniowym części postaci.
Bo'Rai Cho, Kenshi, Hotaru, Li Mei i Zombie Liu Kang - ich trupy widoczne są na początku Trybu Historii










