Binio Bill kontra trojaczki Benneta – komiks wydany w serii Binio Bill, autorstwa Jerzego Wróblewskiego. Ukazywał się on na ostatniej stronie gazety harcerskiej Świat Młodych, pierwsze wydanie począwszy od 65 numeru z 29 lipca 1982 roku. Składa się on z dziewiętnastu plansz. Jak dotąd (2013) nie ukazał się w wersji albumowej. 

Fabuła komiksu

Szeryf Binio Bill po dwóch miesiącach nieobecności wraca do Rio Klawo, miasteczko żyje "gorączką złota". Gdy Pat Carey trafia na żyłę złota, deponuje cały skarb w banku. Wykorzystując sytuację do wzbogacenia się szef banku postanawia ulotnić się ze złotem. Kiedy bankier ucieka ze złotem zostaje napadnięty przez czterech rabusiów, którzy mu je kradną. Nagle na horyzoncie pojawia się Binio Bill, rabusie uciekają w swoją stronę, bankier w swoją. Szeryf po krótkim pościgu łapie bankiera i osadza go w areszcie. Papa i trojaczki, którzy okradli bankiera, planują za trzy dni zgłosić w miasteczku, że znaleźli to złoto na swojej złotonośnej działce i tak też czynią. Gdy bankier siedzący w areszcie rozpoznaje u szeryfa jego torbę, w której było transportowane ukradzione złoto, a którą znalazł pastor przekonany iż wypadła on trojaczkom Benneta Binio Bill łączy fakty. Natychmiast rusza w pogoń za uciekającymi ze złotem bandytami. Po licznych perypetiach i jednym nieudanym aresztowaniu w końcu papo i trojaczki zostają aresztowaniu przez szeryfa Binio Billa.


Wydania

wydanie I: ostatnia strona Gazety Harcerskiej - Świat Młodych, 1982 rok, nr 65-83    
wydanie II:  ostatnia strona Gazety Harcerskiej - Świat Młodych, 1989 rok, nr 24-42

www

Komiks ten dostępny jest w internecie w wersji online na stronie , umieszczony tam za zgodą córki autora.

Bibliografia

J. Wróblewski : Binio Bill kontra trojaczki Benneta, 1982.




