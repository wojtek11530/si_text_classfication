Śląskie Kamienie (czes. Dívči kameny, niem. Mädelsteine, 1413 m n.p.m.) – szczyt w Sudetach Zachodnich, w paśmie Karkonoszy (Śląski Grzbiet). Znajdują się mniej więcej w połowie drogi między Petrovą boudą a Czarną Przełęczą. Wraz z leżącymi na zachód Czeskimi Kamieniami tworzą rozległą kulminację grzbietu.

Tę samą nazwę nosi grupa skał na szczycie - Śląskie Kamienie.

Budowa geologiczna
Masyw zbudowany z granitu karkonoskiego.

Granica
Przez Śląskie Kamienie przebiega granica między Polską a Czechami.

Roślinność
Szczyt porośnięty kosodrzewiną, niżej na zboczach górnoreglowe lasy świerkowe.

Ochrona przyrody
Wzniesienie położone jest na obszarze Karkonoskiego Parku Narodowego oraz czeskiego Karkonoskiego Parku Narodowego (czes. Krkonošský národní park, KRNAP).

Legenda
Legenda mówi o śmierci młodej dziewczyny w miejscu Śląskich Kamieni – stąd czeska i niemiecka nazwa Dívči kameny/Mädelsteine (Kamienie Dziewczęce).

Turystyka
Przez Śląskie Kamienie prowadzi szlak turystyczny:
czerwony fragment  Głównego Szlaku Sudeckiego z Szklarskiej Poręby do Karpacza przez Śląski Grzbiet.

Bibliografia
K. Radwański, M. Szymczak: Atlas gór Polski: Sudety. Karpaty. Góry Świętokrzyskie, Wyd. ExpressMap, Warszawa 2008, ISBN 83-6012-064-1
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Marek Staffa (red.): Słownik geografii turystycznej Sudetów, t. 3 Karkonosze, Wydawnictwo PTTK "Kraj", Warszawa – Kraków 1993, ISBN 83-7005-168-5





