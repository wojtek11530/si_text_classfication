Sojuz 6''' (kod wywoławczy Antiej - "Anteusz") stanowił część wspólnej misji, w ramach której na orbicie znalazły się jednocześnie trzy kapsuły: oprócz Sojuza 6, były to Sojuz 7 i Sojuz 8, łącznie z siedmioma kosmonautami na pokładzie. 

Załoga
Podstawowa
Gieorgij Szonin (1)
Walerij Kubasow (1)

Rezerwowa
Władimir Szatałow (2)
Aleksiej Jelisiejew (2)

Druga rezerwowa
Andrijan Nikołajew (2)
Gieorgij Grieczko (1)

Opis misji
Załoga Sojuza 6, Gieorgij Szonin i Walerij Kubasow, miała sfilmować manewr dokowania kapsuł Sojuz 7 i Sojuz 8, lecz systemy dokowania na pokładzie wszystkich trzech kapsuł zawiodły.

W wersji kapsuły Sojuz wykorzystanej w tej misji, 7K-OK, systemy elektroniczne odpowiadające za dokowanie ukryte były w obudowie w kształcie torusa, otaczającej obudowę silnika w tylnej części modułu serwisowego. Obudowa była prawdopodobnie wypełniona helem, stanowiącym neutralny ośrodek dla systemów elektronicznych. Obudowę odrzucano po dokonaniu dokowania, aby zmniejszyć masę powracającego na Ziemię pojazdu. Prawdopodobną, lecz niepotwierdzoną przyczyną awarii mógł być problem z ciśnieniem wypełniającego obudowę helu.

Poza próbami dokowania, załoga przeprowadziła eksperymenty w spawaniu na orbicie. Testowali trzy metody: wykorzystanie wiązki elektronów, plazmy i elektrod. Wyniki testów były bardzo zadowalające.

Po wykonaniu 80 okrążeń na orbicie, pojazd wylądował 16 października 1969, 180 kilometrów na północny zachód od Karagandy w Kazachstanie.

Zobacz też
Lista startów statków kosmicznych typu Sojuz
Program Sojuz

Linki zewnętrzne
