'''14 Brygada Pancerna Ziemi Przemyskiej im. Hetmana Jana Karola Chodkiewicza (14 BPanc) - związek taktyczny wojsk pancernych Sił Zbrojnych RP.

Formowanie i zmiany organizacyjne
Brygada została sformowana w 1993 roku, w garnizonach Przemyśl i Jarosław, na bazie 14 Pułku Zmechanizowanego. Jednostka została podporządkowana dowódcy Krakowskiego Okręgu Wojskowego.

Z dniem 16 maja 1994 roku brygada otrzymała nazwę wyróżniającą "Ziemi Przemyskiej" i imię patrona, hetmana wielkiego litewskiego Jana Karola Chodkiewicza.

W 1997 roku w składzie brygady został utworzony polsko-ukraiński batalion sił pokojowych. W 1999 roku brygada została włączona do Korpusu Powietrzno-Zmechanizowanego.

W czerwcu 2000 roku, po rozwiązaniu Korpusu Powietrzno-Zmechanizowanego, brygada została rozformowana. Na jej bazie powstała 14 Brygada Obrony Terytorialnej. Część pododdziałów (dwa bataliony czołgów, dywizjon artylerii samobieżnej, dywizjon artylerii rakietowej, dywizjon artylerii przeciwpancernej oraz polsko – ukraiński batalion sił pokojowych) zostało przekazanych w podporządkowanie 21 Brygady Strzelców Podhalańskich w Rzeszowie.

Struktura organizacyjna w 1996 roku
Dowództwo 14 Brygady Pancernej Ziemi Przemyskiej im. Hetmana Jana Karola Chodkiewicza w Przemyślu
14 batalion dowodzenia – Przemyśl
1 batalion czołgów – Żurawica
2 batalion czołgów – Żurawica
3 batalion czołgów – Żurawica
4 batalion zmechanizowany – Przemyśl 
5 batalion piechoty zmotoryzowanej – Przemyśl
14 Dywizjon Artylerii Samobieżnej – Jarosław
14 dywizjon artylerii rakietowej – Jarosław
14 dywizjon artylerii przeciwpancernej – Jarosław
14 dywizjon artylerii przeciwlotniczej – Jarosław
14 kompania rozpoznawcza – Przemyśl
14 kompania saperów – Jarosław
14 kompania remontowa – Żurawica
14 kompania zaopatrzenia – Przemyśl
14 kompania medyczna – Przemyśl

Stan osobowy – 2673 żołnierzy.
Uzbrojenie: czołgi T-72, bojowe wozy piechoty BWP-1, samobieżne haubice 2S1 Goździk, opancerzone samochody rozpoznawcze BRDM-2.

Dowódcy
ppłk dypl. Jan Doliński (1993 – 1995)
płk dypl. Włodzimierz Zieliński (1995 – 1996)
płk dypl. Henryk Dziewiątka (1996 – 2000)

Przekształcenia
14 Pułk Piechoty → 14 Pułk Zmechanizowany → 14 Ośrodek Materiałowo - Techniczny  → 14 Pułk Zmechanizowany → 14 Brygada Pancerna → 14 Brygada Obrony Terytorialnej → 14 batalion Obrony Terytorialnej → 14 batalion zmechanizowany

Bibliografia
Kajetanowicz Jerzy, Wojska lądowe III Rzeczypospolitej, Wojska Lądowe 2003 nr 24.




