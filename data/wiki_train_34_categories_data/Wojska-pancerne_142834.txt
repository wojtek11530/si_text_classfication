P26/40''' – włoski czołg ciężki z okresu II wojny światowej, pomimo oznaczenia "P" (Pesante) wielkością, opancerzeniem i uzbrojeniem przypominał czołgi średnie produkowane w tym okresie przez inne państwa.

Historia
Prace projektowe nad nowym czołgiem rozpoczęto w 1940 ale pierwszy prototyp powstał dopiero w 1942 z powodu problemów ze znalezieniem odpowiedniego silnika.  Pierwsze modele produkcyjne zeszły z linii produkcyjnej dopiero w 1943, czołg był produkowany w fabryce Fiata.  Nigdy nie został użyty przez armię włoską, po kapitulacji Włoch faszystowskich kilkadziesiąt czołgów tego typu weszło do wyposażenia armii niemieckiej jako Panzerkampfwagen P 40 737 (i)''', został użyty przeciwko wojskom sprzymierzonych pod Anzio.

W czołgi były uzbrojone następujące jednostki:
I Battaglione Carri "P"'' - batalion Regio Esercito, według etatu miał posiadać 40 czołgów P 40, ale formowanie stacjonującej w Varcelli jednostki przerwała kapitulacja Włoch.
II Battaglione Carri "P"'' - batalion Regio Esercito, według etatu miał posiadać 40 czołgów P 40, ale formowanie stacjonującej w Rzymie jednostki przerwała kapitulacja Włoch.
''15. Polizei-Panzer-Kompanie - kompania Ordnungspolizei '' która otrzymała w listopadzie 1944 roku 14 czołgów.
''10. Polizei-Panzer-Kompanie - kompania Ordnungpolizei która otrzymała w grudniu 1944 roku 15 czołgów.
Karstjäger Panzer-Kompanie - kompania pancerna Waffen-SS wchodząca w skład ''23 Waffen-Gebirgs-Division der SS "Karstjäger"'', maksymalnie liczyła 14 czołgów P 40.
Panzer-Ausbildungs-Abteilung Süd - szkolny oddział Wehrmachtu posiadający na uzbrojeniu jednego z plutonów 5 czołgów P 40.

Następcą P26 miał być P.43.

Bibliografia
Linki zewnętrzne
