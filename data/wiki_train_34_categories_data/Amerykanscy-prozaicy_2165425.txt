Suzanne Collins (ur. w 1962) – amerykańska pisarka, scenarzystka telewizyjna. 

Biografia
Jej ojciec był oficerem United States Air Force, stacjonował w Wietnamie podczas wojny. 
 
Swoją pisarską karierę rozpoczęła w  1991 roku jako twórca telewizyjnych programów dla dzieci. Tworzyła także scenariusze dla stacji Nickelodeon, m.in.: Klarysa wyjaśni wszystko, Mały Miś i Oswald. Była także głównym twórcą opowieści o wczesnych latach psa Clifforda na kanale Minimini. Otrzymała nominację do nagrody Writers Guild of America za współtworzenie opowieści Christmas Special, santa, Baby!''.

Zanim Collins stworzyła bestsellerową powieść Igrzyska śmierci, będącą pierwszą częścią trylogii o mieszkańcach futurystycznego państwa Panem, napisała kilka bajek i opowiadań, a w końcu zasłynęła pięcioczęściowym cyklem kronik o podziemnym świecie i Gregorze. Obie serie przez wiele tygodni utrzymywały się na liście bestsellerów The New York Times, zyskując pozytywne recenzje zarówno krytyków, jak i czytelników.

Igrzyska śmierci
W 2008 Schoolastic Press opublikowała pierwszą część Igrzysk śmierci. Autorka tłumaczy, że pisząc tę trylogię została zainspirowana mitem o Minotaurze i Tezeuszu, a także coraz bardziej absurdalnymi programami telewizyjnymi typu reality show (w odpowiedzi na ataki ze strony fanów powieści pt. Battle Royale, którzy uważają trylogię Igrzysk śmierci za plagiat). Znaczącą rolę w ostatecznym kształcie książki odegrała także niebezpieczna służba ojca Collins w lotnictwie (w książce ojciec Katniss zginął w katastrofie górniczej). Za napisanie tej trylogii zastała uznana przez tygodnik „Time” za jedną z najbardziej wpływowych ludzi 2010 roku. Premiera filmu na podstawie powieści miała miejsce 23 marca 2012 roku, film okazał się ogromnym komercyjnym sukcesem (zarobił ponad 690mln dolarów przy budżecie 78mln).

Suzanne Collins mieszka w Connecticut z mężem, dwójką dzieci i trzema kotami. Jest katoliczką.

Twórczość
The Underland Chronicles
Gregor the Overlander (2003)
Gregor and the Prophecy of Bane (2004)
Gregor and the Curse of the Warmbloods (2005)
Gregor and the Marks of Secret (2006)
Gregor and the Code of Claw (2007)

The Hunger Games
Igrzyska śmierci (2008)
W pierścieniu ognia '' (2009)
Kosogłos (2010)

Inne książki
Fire Proof: Shelby Woo #11'' (1999)
When Charlie McButton Lost Power (2005)
Year of the Jungle (2013)



Linki zewnętrzne

Collins Suzanne: W pierścieniu ognia. Wydawnictwo Media Rodzina,2009,seria: W pierścieniu ognia. ISBN 978-83-7278-395-0.






