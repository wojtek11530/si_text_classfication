Dinofelis barlowi – ("Straszny kot") występował w Afryce, na terenach Etiopii około 3,2 mln – 900 tys. lat temu. W Afryce południowej dinofelis był znajdowany razem ze szczątkami australopiteków, co świadczy, że prawdopodobnie polował na naszych przodków. Rodzaj Dinofelis wcześniej klasyfikowano jako Therailurus. Dinofelis barlowi był ostatnim gatunkiem z tego rodzaju. Podczas gdy na innych kontynentach jego kuzyni już wyginęli, na terenach Afryki dinofelis egzystował znacznie dłużej, przetrwał bowiem do połowy plejstocenu. Dinofelis posiadał spłaszczone kły, znacznie krótsze niż miały typowe szablastozębne, stąd jest sprawą dyskusyjną, do jakiej podrodziny powinien być zaliczany. Osiągał 70 cm wysokości.







