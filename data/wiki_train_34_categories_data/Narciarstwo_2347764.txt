Milla Marika Saari z d. Jauho (ur. 10 lipca 1975 r. w Nakkila) – fińska biegaczka narciarska.

Kariera
W 1998 roku wystartowała na igrzyskach olimpijskich w Nagano zajmując 31 miejsce w biegu na 15 km stylem klasycznym oraz 50 miejsce na dystansie 30 km techniką dowolną. Ponadto wraz z koleżankami z reprezentacji zajęła także siódme miejsce w sztafecie 4x5 km. Były to pierwsze i zarazem ostatnie starty olimpijskie w jej karierze.

Rok później wzięła udział w mistrzostwach świata w Ramsau, gdzie jej najlepszym wynikiem było 20 miejsce w biegu na 5 km stylem klasycznym. W 2001 roku, podczas mistrzostw świata w Lahti Jauho zajęła szóste miejsce na dystansie 15 km techniką klasyczną oraz dziewiąte miejsca w biegach na 10 km stylem klasycznym oraz w biegu łączonym na 10 km. Były to jej najlepsze indywidualnie wyniki osiągnięte na imprezach sportowych tej rangi. Na tych samych mistrzostwach, wspólnie z Virpi Kuitunen, Kaisą Varis i Pirjo Manninen wywalczyła srebrny medal w sztafecie, jednakże drużyna fińska została zdyskwalifikowana po wykryciu u Kuitunen skrobi etanolowej. Jak się później okazało aż sześciu fińskim narciarzom (Jari Isometsä, Janne Immonen, Harri Kirvesniemi, Mika Myllylä, Virpi Kuitunen i Jauho) udowodniono korzystanie z niedozwolonego preparatu HES. Była to największą afera dopingowa w historii fińskiego narciarstwa, wszyscy zostali zdyskwalifikowani na dwa lata. Po upływie dyskwalifikacji wystartowała już tylko w biegu na 10 km stylem dowolnym na mistrzostwach świata w Sapporo w 2007 roku, zajmując 33 miejsce.

Najlepsze wyniki w Pucharze Świata osiągnęła w sezonie 1998/1999, kiedy to zajęła 26 miejsce w klasyfikacji generalnej. 

W 1994 roku podczas mistrzostw świata juniorów w Breitenwang Jauho wywalczyła srebrny medal w biegu na 5 km techniką klasyczną.

Po sezonie 2006/2007 zakończyła karierę.

Osiągnięcia
Igrzyska Olimpijskie


Mistrzostwa świata


Puchar Świata
Miejsca w klasyfikacji generalnej
1995/1996 – 59.
1996/1997 – 70.
1997/1998 – 49.
1998/1999 – 26.
1999/2000 – 44.
2000/2001 – 27.
2006/2007 – 76.

Miejsca na podium
Saari nigdy nie stawała na podium indywidualnych zawodów Pucharu Świata.

Linki zewnętrzne
