Kazimierz Hofman (Hofmann) (ur. 1842 w Krakowie, zm. 6 lipca 1911 w Berlinie) – polski pianista, kompozytor i pedagog. Ojciec pianisty Józefa Hofmanna. 

Studiował w Konserwatorium Wiedeńskim. Debiutował jako pianista w Wiedniu w roku 1851. 

Po powrocie do Krakowa dyrygował orkiestrą teatralną. Komponował muzykę do sztuk teatralnych, m.in. Władysława Ludwika Anczyca „Żaki”, „Kościuszko pod Racławicami”. Stworzył też operę „Wanda córka Krakusa” do libretta Franciszka Wężyka. Od roku 1878 w Warszawie, gdzie został pedagogiem w Konserwatorium. Z grona jego uczniów wyróżniał się Józef Śliwiński. Pragnąc zapewnić synowi Józefowi staranne wykształcenie muzyczne, od roku 1886 zamieszkał w Berlinie. 

Bibliografia

Wielka Encyklopedia Powszechna PWN, tom 4, Warszawa 1964, str. 712.






