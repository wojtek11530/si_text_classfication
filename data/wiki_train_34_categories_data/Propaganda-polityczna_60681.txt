Historia Wszechzwiązkowej Komunistycznej Partii (bolszewików). Krótki kurs.''' – "święta księga" sowieckiego komunizmu. Według oficjalnej wersji była wynikiem "kolosalnej pracy teoretycznej" wykonanej przez komisję Komitetu Centralnego Wszechzwiązkowej Komunistycznej Partii (bolszewików) oraz osobiście [przez] geniusza ludzkości – towarzysza Stalina.

Historia
"Historia WKP(b)" została najpierw opublikowana na łamach "Prawdy", głównego partyjnego dziennika w Rosji sowieckiej, w odcinkach pomiędzy 9 a 19 września 1938 r., a następnie, jeszcze w tym samym roku, w wersji książkowej. W ciągu pierwszych piętnastu lat od pierwszego wydania w 1938 r. "Historia" doczekała się aż 301 wydań w 67 językach, o łącznym nakładzie 42 816 000 egzemplarzy.

Krótki kurs był klasycznym przykładem propagandy stalinowskiej, gloryfikującym Lenina i Stalina i zakłamującym rzeczywistość w ZSRR. Książka nie tylko fałszywie opisywała gospodarkę i życie codzienne w tym kraju, ale także dopuszczała się ogromnych zafałszowań historycznych, przypisując Stalinowi przesadnie wszelkie zasługi w organizacji rewolucji październikowej i partii bolszewickiej, a przemilczając udział działaczy przez niego później represjonowanych, których wkład w historię partii był nawet większy. Współcześnie może zatem przedstawiać wartość jedynie dla badaczy propagandy politycznej.


Pierwsze tłumaczenie na jęz. polski "Historii" ukazało się w r. 1939 r., w Moskwie, nakładem tamtejszego Wydawnictwa Literatury w Językach Obcych. Kolejne (drugie) ukazało się już w roku następnym. W sumie w Moskwie ukazało się pięć polskich tłumaczeń.


Pierwsze wydanie w Polsce miało miejsce w 1948 r., nakładem Spółdzielni Wydawniczej "Książka", między innymi jako wynik już jednoznacznego wejścia Polski w sferę wpływów ZSRR. Prawdopodobnie największy jednorazowy polski nakład "Historii" miał miejsce w 1950 r., o czym informował "Tygodnik Powszechny" z 30 kwietnia 1950 (nr 18) w rubryce "Z dnia": "Największy nakład po wojnie osiągnął "Pan Tadeusz" A. Mickiewicza – 1,5 mln, tuż po nim "Krótki kurs historii WKP(b)" – 1,25 mln egzemplarzy".

Ostatnie dotychczas (2013) polskie wydanie (ósme) ukazało się w 1955 r., w dwóch rzutach: w marcu – 20 163 egz. i kwietniu – 30 000.

Wydania w jęz. polskim
sowieckie
Historia Wszechzwiązkowej Komunistycznej Partii (bolszewików). Krótki kurs. Pod red. Komisji KC WKP(b), zaaprobowany przez KC WKP(b) 1938 r.; Wyd. 1, Wydawnictwo Literatury w Językach Obcych, Moskwa 1939'''.
Historia Wszechzwiązkowej Komunistycznej Partii (bolszewików). Krótki kurs.; Wyd. 2, Wydawnictwo Literatury w Językach Obcych, Moskwa 1940''' (nakł. 40.140 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 3, Wydawnictwo Literatury w Językach Obcych, Moskwa 1941''' (nakł. 10.100 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 4, Wydawnictwo Literatury w Językach Obcych, Moskwa 1945''' (nakł. 35.100 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 5(?), Wydawnictwo Literatury w Językach Obcych, Moskwa 1951''' [piąte polskie wydrukowane na zlecenie z Polski ??''; nakł. 4.250 egz.].

polskie
Historia Wszechzwiązkowej Komunistycznej Partii (bolszewików). Krótki kurs. Pod red. Komisji KC WKP(b), zaaprobowany przez KC WKP(b) 1938 r.; Wyd. 1, Spółdzielnia Wydawnicza "Książka", Warszawa 1948'''.
Historia Wszechzwiązkowej Komunistycznej Partii (bolszewików). Krótki kurs.; Wyd. 2, Spółdzielnia Wydawnicza "Książka", Warszawa 1948''' (nakł. 100.000 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 3, Wydaw. "Książka i Wiedza", Warszawa 1949''' (nakład 1 000 000 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 4, "Książka i Wiedza", Warszawa 1950''' (nakł. 1.250.000 egz.).
Historia Wszechzwiązkowej Komunistycznej Partii (bolszewików). Krótki kurs.; Wyd. 5(?), Wydawnictwo Literatury w Językach Obcych, Moskwa 1951''' [piąte polskie, wydane na zlecenie z Polski ??''].
Historia Wszechzwiązkowej Komunistycznej Partii (bolszewików). Krótki kurs.; Wyd. 6, "Książka i Wiedza", Warszawa 1954''' [nakł. 50 223 egz.].
Historia Wszechzwiązkowej Komunistycznej Partii (bolszewików). Krótki kurs.; Wyd. 7, "Książka i Wiedza", Warszawa 1954''' [nakł. 50 242 egz.].
Historia Wszechzwiązkowej Komunistycznej Partii (bolszewików). Krótki kurs.; Wyd. 8, "Książka i Wiedza", Warszawa 1955''' [ostatnie w Polsce; w dwóch rzutach: III – 20 163 egz., IV – 30 000''].



Bibliografia
Grabski Andrzej F., Święta księga stalinizmu. Historia partii na zamówienie. [w:] "Polityka", VII 1995

Linki zewnętrzne
