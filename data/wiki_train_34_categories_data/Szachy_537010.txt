Giambattista Lolli (ur. 1698, zm. 4 kwietnia 1769) – włoski szachista i teoretyk szachowy, jeden z czołowych przedstawicieli modeńskiej szkoły szachowej, przyjaciel Ercole Del Rio i Domenico Lorenzo Ponzianiego.

W roku 1763 wydał – po części wspólnie z Del Rio – Spostrzeżenia nad teorią i praktyką gry w szachy. W książce tej, rozwijając poglądy Del Rio, poddał krytyce niektóre tezy Philidora, ponadto, w rozdziale poświęconym końcówkom, zamieścił – rywalizując ze Stammą – duży zbiór zadań szachowych. Wielokrotnie wznawiane dzieło Lolliego, rozwinięte potem przez Ponzianiego, odegrało istotną rolę w rozwoju gry w szachy.

Poniżej przykładowe zadanie szachowe autorstwa Lolliego:

Rozwiązanie:
W:e5! d2 (jeśli 1. d7? Wd5!)
Wd5! K:d5
d7 d1H
d8H+ K (dowolnie)
H:d1

Bibliografia
W. Litmanowicz, J. Giżycki, "Szachy od A do Z", tom I, Warszawa 1986, str. 532







