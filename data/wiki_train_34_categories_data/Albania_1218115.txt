Rrahman Dedaj (ur. 1939 w Penuhë koło Podujeva w Kosowie, zm. 21 sierpnia 2005 roku w Londynie) – albański poeta.

Studia z zakresu literatury i języka albańskiego odbył na uniwersytecie w Prisztinie. Po studiach pracował w wydawnictwie Rilindja. W czasie wojny w 1999 r. opuścił Kosowo i wyjechał do Londynu, gdzie zmarł.

Pierwsze utwory publikował w latach 60. Jego utwory poetyckie wyróżniały się ekspresją i precyzyjną strukturą, odwoływały się często do osobistych przeżyć autora. W latach 80. skłaniał się ku symbolizmowi i metaforom odwołującym się do przyrody.

Poezja
Me sy kange (Z oczami pieśni), Prishtina 1962.
Simfonia e fjalës (Symfonia słowa), Prishtina 1968.
Baladë e fshehur, (Ukryta ballada) Prishtina 1970.
Etje (Pragnienie), Prishtina 1973.
Gjërat që s'preken (Rzeczy niepodważalne), Prishtina 1980.
Jeta gabon, (Życie się myli) Prishtina 1983.
Fatkeqësia e urtisë (Nieszczęście mądrości), Prishtina 1987.
Kryqëzim hijesh (Przekraczanie cienia), Prishtina 1997.

Tłumaczenia polskie
Nasze słowo, Ciągle rodzą się Syzyfowie, Wciąż lubię bajki, Apollonia, Ballada która zapomniała słów, Krzyżowanie, Między, Ballada na asfalcie, Pragnienie, To co nieosiągalne, Cyrk, Chwila,'' [w:] Nie jest za późno na miłość. Antologia poezji albańskiej XX wieku, przeł. M. Saneja,  Sejny 2005.
Pająk, Dziwny ptak, Między, Literatura na świecie 1989/7.

Bibliografia
Biogram, Literatura na świecie 1989/7, s.311.

Linki zewnętrzne
