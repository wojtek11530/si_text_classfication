
Domenico Cimarosa (ur. 17 grudnia 1749 w Aversa, zm. 11 stycznia 1801 w Wenecji), włoski kompozytor okresu klasycyzmu.

Urodzony w biednej rodzinie w Aversa pod Neapolem uczęszczał do konserwatorium neapolitańskiego, gdzie nauczali go między innymi Antonio Maria Gaspare Sacchini i Niccolò Piccinni.

Dzięki operze Italiana in Londra (Włoszka w Londynie) z 1779 zyskał rozgłos w Europie. Jego najbardziej znanym dziełem jest Il matrimonio segreto (Tajemne małżeństwo) z 1792.

W latach 1788–1792 na zaproszenie Katarzyny II przebywał w Petersburgu, który opuścił ze względu na ostry klimat rosyjski. Po odrzuceniu atrakcyjnej oferty cesarza Leopolda II wyjazdu do Wiednia, powrócił do Włoch, gdzie zajął się komponowaniem oper komicznych. Według pogłosek Cimarosa został otruty w Wenecji, gdzie zmarł.

Zobacz też

kompozytorzy muzyki poważnej








