Łagodna (niem. Drei Urlenberg, Trzy Jawory, 676 m n.p.m.) – szczyt w Karkonoszach, w obrębie Pogórza Karkonoskiego. Szczyt leży pomiędzy Bucznikiem a Świerczyną, w pobliżu Michałowic, części miasta Piechowice.

Zbudowany z granitu karkonoskiego.

Między Łagodną a Świerczyną leży rozdroże o nazwie Trzy Jawory.

Na południe od Łagodnej biegnie Droga pod Reglami ze Szklarskiej Poręby do Jagniątkowa i dolej przez Zachełmie do Przesieki.

Bibliografia
Słownik geografii turystycznej Sudetów, t. 3 Karkonosze, s. 225, red. Marek Staffa, Wydawnictwo PTTK Kraj, Warszawa – Kraków 1993, ISBN 83-7005-168-5.
Mapa turystyczna Karkonosze polskie i czeskie 1:25&nbsp;000, Wydawnictwo Plan, Jelenia Góra, ISBN 83-88049-26-7.




