Komisja dla zbadania odpowiedzialności byłych pracowników Głównego Zarządu Informacji, Naczelnej Prokuratury Wojskowej i Najwyższego Sądu Wojskowego (tzw. komisja Mazura) - komisja po śmierci Bolesława Bieruta w celu zbadania przypadków łamania prawa w naczelnych wojskowych organach ścigania i wymiaru sprawiedliwości - Głównego Zarządu Informacji, Naczelnej Prokuraturze Wojskowej oraz w Najwyższym Sądzie Wojskowym do 1956 roku.

Komisję Mazura powołano w wyniku porozumienia Ministerstwa Obrony Narodowej, Ministerstwa Sprawiedliwości i Prokuratora Generalnego PRL 10 grudnia 1956 roku. 

Do 18 marca 1957r. komisja działała pod przewodnictwem  z-ca prokuratora generalnego PRL Mariana Mazura, a po powierzeniu mu pełnienia obowiązków Prokuratora Generalnego - pod przewodnictwem z-ca prokuratora generalnego PRL Jana Wasilewskiego. W skład komisji weszli: prezes Sądu Wojewódzkiego dla województwa warszawskiego Stanisław Kotowski, sędzia Sądu Najwyższego Mieczysław Szerer (do 13 maja 1957) oraz przedstawiciele MON płk. Mieczysław Majewski i płk. Adam Uziembło. 

W wyniku badań komisja stwierdziła, iż największe nasilenie łamania praworządności występowało w latach od 1948 do 1954, przy czym przeważająca większość wyroków sądowych w spreparowanych procesach przypada na okres od marca 1952 r. do drugiego kwartału 1953 r.
 
Prace zakończyły się wydaniem sprawozdania komisji dnia 29 czerwca 1957. Komisja nie uznała za możliwe ścigania karnego wszystkich winnych osób z organów b. Informacji, prokuratury i sądownictwa za łamanie praworządności, i wnioskowała o wdrożenie postępowania karnego "tylko w stosunku do tych osób, o których winie nabrała głębokiego przekonania". 

Utajniony przez przeszło 40 lat raport opublikowano w 1999 (Gazeta Wyborcza, nr 18 z dnia 22 stycznia 1999).

Zastrzeżenia do wiarygodności raportu komisji Mazura w części dotyczącej GZI WP zgłosiło dwóch jego współautorów: gen. bryg. Adam Uziembło i pisarz płk Zbigniew Domino.

Zobacz też


Raport Kosztirki (1956 r.)





