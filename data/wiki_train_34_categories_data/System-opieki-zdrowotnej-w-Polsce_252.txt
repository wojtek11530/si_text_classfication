Uniwersytet Medyczny w Białymstoku, UMB (do 21 marca 2008 r. Akademia Medyczna w Białymstoku) – publiczna szkoła wyższa o profilu medycznym powstała 3 lutego 1950 roku. Siedzibę Uniwersytetu stanowi spalony w czasie wojny, a następnie odbudowany Pałac Branickich. W latach pięćdziesiątych i sześćdziesiątych główny wysiłek badawczy uczelni koncentrował się wokół zagadnień patofizjologii i biochemii procesów krzepnięcia krwi i fibrynolizy. Później stała się znana głównie z pierwszych wykonywanych w Polsce operacji in vitro. Na Uniwersytecie funkcjonują trzy wydziały: Wydział Lekarski z Oddziałem Stomatologii i Oddziałem Nauczania w Języku Angielskim, Wydział Farmaceutyczny z Oddziałem Medycyny Laboratoryjnej oraz Wydział Nauk o Zdrowiu. Uczelnia ciągle poszerza swoją ofertę edukacyjną zgodnie z potrzebą rozwijających się dziedzin służby zdrowia oraz rynku pracy. Na uczelni studiuje obecnie około 4200 studentów na czternastu kierunkach studiów stacjonarnych i niestacjonarnych.

Według ogólnoświatowego rankingu szkół wyższych Webometrics Ranking of World Universities z lipca 2014, opracowanego przez hiszpański instytut Consejo Superior de Investigaciones Científicas uczelnia zajmuje 7. miejsce w Polsce wśród uniwersytetów medycznych, a na świecie 2855. pośród wszystkich typów uczelni.

Władze uczelni
Władze kadencji 2005-2008
Jego Magnificencja Rektor: prof. dr hab. Jan Górski
Prorektor ds. Studenckich: prof. dr hab. Andrzej Dąbrowski
Prorektor ds. Nauki: prof. dr hab. Jacek Nikliński
Prorektor ds. Klinicznych i Kształcenia Podyplomowego: prof. dr hab. Marek Rogowski

Władze kadencji 2008-2012
Jego Magnificencja Rektor: prof. dr hab. Jacek Nikliński
Prorektor ds. Studenckich: prof. dr hab. Robert Flisiak
Prorektor ds. Nauki: prof. dr hab. Adam Krętowski
Prorektor ds. Klinicznych i Kształcenia Podyplomowego: prof. dr hab. Zenon Mariak

Władze kadencji 2012-2016
Jego Magnificencja Rektor: prof. dr hab. Jacek Nikliński
Prorektor ds. Studenckich: prof. dr hab. Adrian Chabowski
Prorektor ds. Nauki: prof. dr hab. Adam Krętowski
Prorektor ds. Klinicznych i Kształcenia Podyplomowego: prof. dr hab. Zenon Mariak








Historia
Prace zmierzające do utworzenia Uniwersytetu Medycznego w Białymstoku podjęto w początkach 1949 roku. Pomysł utworzenia uczelni przedłożył doktor Jerzy Sztachelski. Akademię Lekarską w Białymstoku powołano mocą rozporządzenia Rady Ministrów z dnia 3 lutego 1950 roku, jako pięćsetny wydział lekarski na świecie i dziesiąty w powojennej Polsce. Miesiąc później kolejnym rozporządzeniem przemianowano nazwę uczelni na Akademia Medyczna w Białymstoku. Pierwszym rektorem został profesor Tadeusz Kielanowski.

Siedzibą uczelni ustanowiono Pałac Branickich – najokazalszy i najcenniejszy gmach zabytkowy w Białymstoku. W przyległym Collegium Primum zlokalizowano pierwsze zakłady podstawowych nauk medycznych. W drugim roku istnienia akademia uzyskała uprawnienia do nadawania stopni naukowych. W roku 1953 powołano pierwsze kliniki. Siedzibą jednostek klinicznych stały się szpitale zlokalizowane na terenie Białegostoku. W 1954 oddano do użytku budynek Collegium Universum, który pomieścił większość zakładów nauk podstawowych. W 1963 oddano do użytku Państwowy Szpital Kliniczny (obecnie Uniwersytecki Szpital Kliniczny). W roku 1968 powołano Oddział Stomatologii. W 1977 utworzono Wydział Farmaceutyczny z Oddziałem Analityki Medycznej (od 2001 Wydział Farmaceutyczny z Oddziałem Medycyny Laboratoryjnej). Początkowo dokonano naboru jedynie na Oddział Analityki Medycznej tego wydziału. Kształcenie farmaceutów ze względu na trudności w skompletowaniu kadry naukowej rozpoczęto dopiero w 1987 roku. W 1981 rozpoczęto budowę Dziecięcego Szpitala Klinicznego im. Ludwika Zamenhofa, który mimo że nie ukończony rozpoczął działalność siedem lat później. W roku 1982 przekazano do użytku gmach Collegium Pathologicum. W 1999 powołano Oddział Pielęgniarstwa na Wydziale Lekarskim, który stał się zalążkiem Wydziału Pielęgniarstwa i Ochrony Zdrowia powołanego 30 maja 2003 roku (w 2008 zmieniono nazwę na Wydział Nauk o Zdrowiu). Przełomem było uruchomienie studiów anglojęzyczne na kierunku Lekarskim w 2004 roku. Wysoki poziom kształcenia i badań naukowych został potwierdzony podniesieniem uczelni do rangi uniwersytetu. W dniu 22 marca 2008 roku weszła w życie ustawa o nadaniu Akademii Medycznej w Białymstoku nazwy Uniwersytet Medyczny w Białymstoku.



Do roku 2000 w uczelni tytuł naukowy profesora uzyskało 189 osób, stopień naukowy doktora habilitowanego 255 a stopień doktora 1586 osób. Uczelnia nadała tytuł doctor honoris causa 42 osobom. UMB wykształcił wielu lekarzy z krajów rozwijających się, głównie z obszaru Bliskiego Wschodu, północnej Afryki i Ameryki Łacińskiej.

Ostatnio Uniwersytet Medyczny w Białymstoku podjął szeroki program międzynarodowej współpracy, w zakresie wdrażania nowych metod nauczania, w dziedzinie badań naukowych oraz w zakresie diagnostyki i terapii. Unowocześniono także wyposażenie aparaturowe zakładów nauk podstawowych i zaplecze diagnostyczno-lecznicze klinik.









Działalność dydaktyczna
Uczelnia daje możliwość podjęcia kształcenia na czternastu kierunkach studiów I stopnia, II stopnia oraz jednolitych studiów magisterskich prowadzonych w ramach trzech wydziałów:

Wydział Lekarski z Oddziałem Stomatologii i Oddziałem Nauczania w Języku Angielskim
lekarski - studia również w j. angielskim
lekarsko-dentystyczny
techniki dentystyczne
Wydział Farmaceutyczny z Oddziałem Medycyny Laboratoryjnej
analityka medyczna
farmacja
kosmetologia
Wydział Nauk o Zdrowiu
dietetyka
elektroradiologia
fizjoterapia
logopedia z fonoaudiologią
pielęgniarstwo
położnictwo
ratownictwo medyczne
zdrowie publiczne

Uniwersytet prowadzi również kształcenie w ramach studiów podyplomowych:
Prawo, organizacja i zarządzanie w ochronie zdrowia,
Bezpieczeństwo żywności i suplementów diety,
Kosmetologia – pielęgnacja zdrowia i urody,
Biostatistics – applications of statistics in clinical medicine, biology, and public health,
a także podyplomowe kursy specjalizacyjne dla lekarzy, farmaceutów, diagnostów laboratoryjnych, pielęgniarek i położnych oraz kursy w ramach kształcenia ciągłego farmaceutów.

Uczelnia kształci także na studiach doktoranckich (III stopnia):
Wydział Lekarski z Oddziałem Stomatologii i Oddziałem Nauczania w Języku Angielskim
w dziedzinie nauk medycznych, dyscyplina biologia medyczna
w dziedzinie nauk medycznych, dyscyplina medycyna
w dziedzinie nauk medycznych, dyscyplina stomatologia
Wydział Farmaceutyczny z Oddziałem Medycyny Laboratoryjnej
w dziedzinie nauk farmaceutycznych
w dziedzinie nauk medycznych, dyscyplina biologia medyczna
Wydział Nauk o Zdrowiu
w dziedzinie nauk medycznych, dyscyplina biologia medyczna
w dziedzinie nauk o zdrowiu



Działalność naukowa
Uniwersytet Medyczny w Białymstoku jest prężnym ośrodkiem naukowo-badawczym Polski północno-wschodniej. Od pierwszych lat istnienia uczelnia jest miejscem wielu zjazdów i sympozjów naukowych o zasięgu krajowym i międzynarodowym. W ponad 50-letniej historii odbyło się około 200 imprez tego typu. Corocznie pracownicy uczelni realizują blisko 500 projektów naukowych. Dorobek publikacyjny pracowników Uczelni stale wzrasta i dzięki tak prowadzonej polityce naukowej Wydział Lekarski z Oddziałem Stomatologii i Oddziałem Nauczania w Języku Angielskim znalazł się na 1. miejscu, a Wydział Farmaceutyczny z Oddziałem Medycyny Laboratoryjnej na 4. miejscu, spośród innych wydziałów jednorodnych w rankingu przeprowadzonym przez Ministerstwo Nauki Szkolnictwa Wyższego. Uniwersytet stara się zapewniać swoim pracownikom naukowym najnowocześniejsze zaplecze infrastrukturalne oraz bazę aparaturową. Uniwersytet również swoim studentom stwarza możliwości rozwoju zainteresowań naukowych w studenckich kołach naukowych, które działają przy większości uczelnianych zakładów i klinik. Uczelnia zrzesza 69 kół naukowych, w ramach których studenci prowadzą badania kliniczne, zdobywają praktyczne umiejętności oraz biorą udział w krajowych i zagranicznych konferencjach naukowych. W strukturach uczelni funkcjonują takie instytucje naukowe jak: Centrum Medycyny Doświadczalnej (2006), Euroregionalne Laboratorium Analiz Farmaceutycznych (2008), Centrum Badań Innowacyjnych (2010) z ośrodkiem biostatystyki (''2015''), które w 2012 r. uzyskało tytuł Krajowego Naukowego Ośrodka Wiodącego (KNOW), Euroregionalne Centrum Farmacji (2011) czy Laboratorium Obrazowania Molekularnego i Rozwoju Technologii (2014). Uniwersytet jest również wydawcą czasopisma naukowego o zasięgu międzynarodowym, obecnego na liście filadelfijskiej: „Advances in Medical Sciences” (od 1955 r.; do 2005 pod nazwą "Roczniki Akademii Medycznej w Białymstoku").

Kadra
Obecnie w skład kadry naukowej wchodzi ok. 790 nauczycieli akademickich w tym 121 profesorów tytularnych oraz 105 doktorów habilitowanych. Reprezentują oni nieomal wszystkie specjalności nauk lekarskich, stomatologii, farmacji i analityki medycznej. Blisko 90% obecnie zatrudnionych profesorów i doktorów habilitowanych to absolwenci uczelni. Ponad 30 absolwentów uczelni, profesorów i doktorów habilitowanych pełni kierownicze funkcje w innych uniwersytetach medycznych, instytutach i placówkach służby zdrowia, w kraju i za granicą.

Główne kierunki badawcze
Do najważniejszych kierunków badawczych w zakresie nauk podstawowych i klinicznych należy: alergologia eksperymentalna i kliniczna, biochemia glikokoniugatów, biochemia tkanki łącznej, biochemia i patofizjologia hemostazy, biologia karotenoidów, biologia molekularna nowotworów, chemioterapia eksperymentalna, chirurgia endokrynologiczna, dializoterapia i transplantacja nerek, enzymy proteolityczne i ich inhibitory oraz właściwości biologiczne produktów degradacji białek, farmakologia centralnego układu nerwowego, fizjologia mięśni, immunodiagnostyka białek krwi, gastroenterologia wieku dziecięcego, kardiologia inwazyjna i kardiochirurgia, mikrochirurgia i chirurgia naczyń, onkologia doświadczalna, patologia trzustki, patologia wątroby, serodiagnostyka kiły, techniki wspomaganego rozrodu.

Centrum Medycyny Doświadczalnej
Centrum Medycyny Doświadczalnej powstało w 2006 roku jako inicjatywa w dziedzinie nauk medycznych, farmaceutycznych oraz biologicznych w zakresie badań in vivo oraz in vitro. Centrum Medycyny Doświadczalnej jest jednym z najnowocześniejszych obiektów tego typu w kraju, którego zadaniem jest hodowla zwierząt laboratoryjnych, a także prowadzenie badań eksperymentalnych na zwierzętach i liniach komórkowych. Centrum stanowi unikalną bazę do prowadzenia badań podstawowych, przedklinicznych i wdrożeniowych dla jednostek krajowych i międzynarodowych.

Euroregionalne Laboratorium Analiz Farmaceutycznych
W 2008 na Wydziale Farmaceutycznym UMB rozpoczęło działalność Euroregionalne Laboratorium Analiz Farmaceutycznych – pierwsza tego typu placówka w kraju, która zapewnia możliwość kontroli leków i preparatów pochodzących z wymiany przygranicznej oraz ocenę jakościowo-ilościową substancji toksycznych w preparatach leczniczych, żywności oraz w materiale biologicznym. Współpracę z placówką prowadzą przedstawiciele policji, prokuratury, straży pożarnej oraz straży granicznej. W przyszłości kadra laboratorium chce się również zajmować dziedziną mało jeszcze znaną, czyli tym, do jakich reakcji między lekami dochodzi w organizmie, kiedy pacjent leczący się na kilka schorzeń przyjmuje wiele lekarstw jednocześnie.

Utworzenie laboratorium było wynikiem realizacji projektu „Utworzenie laboratorium analiz farmaceutycznych w transgranicznym obszarze polsko-litewskim” współfinansowanego przez Unię Europejską w ramach programu INTERREG IIIA. W projekcie ze strony Polski brał udział Uniwersytet Medyczny w Białymstoku, a ze strony Litwy szpitale w Łoździejach, Mariampolu i Kalwarii. Projekt obejmował zorganizowanie zespołu lekarzy i analityków odpowiednio przeszkolonych w udzielaniu pierwszej pomocy i pobieraniu materiału do badań oraz stworzenie bazy technicznej o standardach europejskich wymaganej do oceny jakościowo-ilościowej substancji czynnych oraz substancji toksycznych zawartych zarówno w preparatach leczniczych jak i w materiale biologicznym pochodzącym od pacjentów.

Euroregionalne Centrum Farmacji
Na UMB zrealizowano projektu utworzenia Euroregionalnego Centrum Farmacji, które przyczynia się nie tylko do efektywniejszej działalności dydaktycznej i naukowej Wydziału Farmaceutycznego, ale jest także nowoczesnym centrum badawczo-rozwojowym o zasięgu międzynarodowym. Nowo powstałe Centrum umożliwia szerszą współpracę z innymi jednostkami medycznymi zarówno w Polsce jak i w krajach sąsiednich (Litwa, Rosja, Białoruś). Projekt był ściśle powiązany z działającym od niedawna Euroregionalnym Laboratorium Analiz Farmaceutycznych. W 2012 roku otwarto budynek, który pomieścił część zakładów Wydziału Farmaceutycznego z Oddziałem Medycyny Laboratoryjnej, a także pomieszczenia ogólnodostępne, jak dziekanat czy sale wykładowe.

Centrum Badań Innowacyjnych
Centrum Badań Innowacyjnych tworzą Wydział Lekarski oraz Wydział Farmaceutyczny Uniwersytetu Medycznego w Białymstoku, Instytut Medycyny Doświadczalnej i Klinicznej im. Mirosława Mossakowskiego PAN oraz współpracujące jednostki zagraniczne: Center for Statistic, Hasselt University i Center for Metabolomics and Bioanalysis, University San Pablo-CEU. W 2012 roku Centrum otrzymało od Ministerstwa Nauki i Szkolnictwa Wyższego status Krajowego Naukowego Ośrodka Wiodącego (KNOW) w obszarze nauk medycznych i nauk o zdrowiu, dzięki czemu w latach 2012-2017 otrzyma dodatkowe wsparcie finansowe na rozwój potencjału badawczego i kadry naukowej. Celem prowadzonych obecnie przez CBI badań są choroby cywilizacyjne (nowotwory, choroby układu krążenia, otyłość, cukrzyca oraz choroby OUN). Ze względu na ogromną ilość koniecznych do przetworzenia danych w ramach CBI powstanie ośrodek biostatystyki, który będzie również kształcił specjalistów w tej dziedzinie.

Laboratorium Obrazowania Molekularnego
Laboratorium Obrazowania Molekularnego i Rozwoju Technologii to spółka powstała na bazie Białostockiego Parku Naukowo-Technologicznego (BPNT), której 100% udziałowcem jest Uniwersytet Medyczny w Białymstoku. Wyposażone jest ono w innowacyjną na skalę światową aparaturę diagnostyczną - skaner PET/MR (3.0 Tesla) oraz pracownię izotopową klasy II. Dzięki temu urządzeniu możliwe jest przeprowadzenie unikalnych badań z dziedziny neurologii, psychiatrii, kardiologii czy onkologii, np. poszukiwanie wczesnych markerów chorób neurozwyrodnieniowych, rozpoznanie i monitorowanie guzów głowy i szyi, wykorzystanie we wczesnej diagnostyce i ocenie terapii w zaburzeniach poznawczych i przy objawach pozytywnych w psychiatrii. Badania przeprowadzane w LOM mają zarówno charakter naukowy, diagnostyczny, jak i dydaktyczny.

Współpraca międzynarodowa
Aktualnie Uniwersytet Medyczny w Białymstoku ma podpisane umowy o współpracy i wymianie naukowej z 20 ośrodkami zagranicznymi. Kierunek rozwoju Uczelni to jej umiędzynarodowienie – rozwijanie coraz szerszej współpracy naukowo - dydaktycznej z krajami europejskimi, ale także z USA i Japonią. Jednocześnie sukcesywnie realizowana jest idea europejskich wykładów eksperckich skierowanych do całej społeczności akademickiej, ze szczególnym uwzględnieniem roli tzw. visiting professors - wybitnych specjalistów o szczególnym dorobku naukowym.



Jednostki naukowo-dydaktyczne
Uczelnia składa się z 3 katedr, 72 zakładów podstawowych nauk medycznych, 47 klinik, 3 studiów, 9 samodzielnych pracowni i 2 centrów.

Wydział Lekarski z Oddziałem Stomatologii i Oddziałem Nauczania w Języku Angielskim
Katedra Kardiologii
Klinika Kardiologii
Klinika Kardiologii Inwazyjnej
Katedra Biostruktury
Zakład Histologii i Embriologii
Zakład Patomorfologii Lekarskiej
Zakład Medycyny Regeneracyjnej i Immunoregulacji
Katedra Protetyki Stomatologicznej
Zakład Protetyki Stomatologicznej
Zakład Technik Dentystycznych
Zakład Anatomii Prawidłowej Człowieka
Zakład Biochemii Lekarskiej
Zakład Biofizyki
Zakład Biologii Ogólnej
Zakład Chirurgii Stomatologicznej
Zakład Chorób Metabolicznych
Zakład Chorób Przyzębia i Błony Śluzowej Jamy Ustnej
Zakład Diagnostyki Chorób Neurozwyrodnieniowych
Zakład Farmakologii
Zakład Farmakologii Klinicznej
Zakład Fizjologii
Zakład Genetyki Klinicznej
Zakład Immunologii Klinicznej
Zakład Klinicznej Biologii Molekularnej
Zakład Medycyny Nuklearnej
Zakład Medycyny Sądowej
Zakład Mikrobiologii
Zakład Ortodoncji
Zakład Patologii Ogólnej i Doświadczalnej
Zakład Propedeutyki Stomatologii
Zakład Radiologii
Zakład Stomatologii Dziecięcej
Zakład Stomatologii Społecznej i Profilaktyki
Zakład Stomatologii Zachowawczej
Zakład Stomatologii Zintegrowanej
Studium Języków Obcych
Studium Wychowania Fizycznego i Sportu
Samodzielna Pracownia Historii Medycyny i Farmacji
Samodzielna Pracownia Technik Mikrobiologicznych i Nanobiomedycznych
Centrum Badań Klinicznych
Centrum Bioinformatyki i Analizy Danych
Klinika Anestezjologii i Intensywnej Terapii
Klinika Chirurgii Dziecięcej
Klinika Chirurgii Klatki Piersiowej
Klinika Chirurgii Naczyń i Transplantacji
I Klinika Chirurgii Ogólnej i Endokrynologicznej
II Klinika Chirurgii Ogólnej i Gastroenterologicznej
Klinika Chirurgii Szczękowo-Twarzowej i Plastycznej
Klinika Chorób Płuc i Gruźlicy
Klinika Chorób Zakaźnych i Hepatologii
Klinika Chorób Zakaźnych i Neuroinfekcji
Klinika Dermatologii i Wenerologii
Klinika Endokrynologii, Diabetologii i Chorób Wewnętrznych
Klinika Gastroenterologii i Chorób Wewnętrznych
Klinika Ginekologii i Ginekologii Onkologicznej
Klinika Hematologii
Klinika Kardiochirurgii
I Klinika Nefrologii i Transplantologii z Ośrodkiem Dializ
II Klinika Nefrologii z Oddziałem Leczenia Nadciśnienia Tętniczego i Pododdziałem Dializoterapii
Klinika Neurochirurgii
Klinika Neurologii
Klinika Obserwacyjno-Zakaźna Dzieci
Klinika Okulistyki
Klinika Okulistyki Dziecięcej z Ośrodkiem Leczenia Zeza
Klinika Onkologii
Klinika Onkologii i Hematologii Dziecięcej
Klinika Ortopedii i Traumatologii
Klinika Ortopedii i Traumatologii Dziecięcej
Klinika Otolaryngologii
Klinika Otolaryngologii Dziecięcej
Klinika Pediatrii, Endokrynologii, Diabetologii z Pododdziałem Kardiologii
Klinika Pediatrii, Gastroenterologii i Alergologii Dziecięcej
Klinika Pediatrii i Nefrologii
Klinika Pediatrii i Zaburzeń Rozwoju Dzieci i Młodzieży
Klinika Perinatologii
Klinika Psychiatrii
Klinika Reumatologii i Chorób Wewnętrznych
Klinika Rozrodczości i Endokrynologii Ginekologicznej
Klinika Urologii

Wydział Farmaceutyczny z Oddziałem Medycyny Laboratoryjnej
Zakład Analizy Instrumentalnej
Zakład Biochemii Farmaceutycznej
Zakład Biologii
Zakład Bromatologii
Zakład Chemii Fizycznej
Zakład Chemii Leków
Zakład Chemii Medycznej
Zakład Chemii Nieorganicznej i Analitycznej
Zakład Chemii Organicznej
Zakład Diagnostyki Biochemicznej
Zakład Diagnostyki Hematologicznej
Zakład Diagnostyki Mikrobiologicznej i Immunologii Infekcyjnej
Zakład Farmacji Klinicznej
Zakład Farmacji Stosowanej
Zakład Farmakodynamiki
Zakład Farmakognozji
Zakład Farmakoterapii Monitorowanej
Zakład Fizjologii i Patofizjologii Doświadczalnej
Zakład Histologii i Cytofizjologii
Zakład Immunologii
Zakład Laboratoryjnej Diagnostyki Klinicznej
Zakład Laboratoryjnej Diagnostyki Pediatrycznej
Zakład Syntezy i Technologii Środków Leczniczych
Zakład Toksykologii
Samodzielna Pracownia Analizy Leków
Samodzielna Pracownia Biofarmacji
Samodzielna Pracownia Biotechnologii
Samodzielna Pracownia Kosmetologii
Samodzielna Pracownia Medycyny Estetycznej

Wydział Nauk o Zdrowiu
Zakład Anestezjologii i Intensywnej Terapii
Zakład Dietetyki i Żywienia Klinicznego
Zakład Farmakologii Doświadczalnej
Zakład Fonoaudiologii Klinicznej i Logopedii
Zakład Higieny i Epidemiologii
Zakład Medycyny Klinicznej
Zakład Medycyny Ratunkowej i Katastrof
Zakład Medycyny Rodzinnej i Pielęgniarstwa Środowiskowego
Zakład Medycyny Wieku Rozwojowego i Pielęgniarstwa Pediatrycznego
Zakład Neurologii Inwazyjnej
Zakład Patomorfologii Ogólnej
Zakład Pielęgniarstwa Chirurgicznego
Zakład Położnictwa, Ginekologii i Opieki Położniczo-Ginekologicznej
Zakład Radiologii Dziecięcej
Zakład Statystyki i Informatyki Medycznej
Zakład Technologii i Towaroznawstwa Żywności
Zakład Zdrowia Publicznego
Zakład Zintegrowanej Opieki Medycznej 
Klinika Alergologii i Chorób Wewnętrznych
Klinika Geriatrii
Klinika Medycyny Ratunkowej Dzieci
Klinika Neonatologii i Intensywnej Terapii Noworodka
Klinika Neurologii i Rehabilitacji Dziecięcej
Klinika Rehabilitacji
Klinika Rehabilitacji Dziecięcej z Ośrodkiem Wczesnej Pomocy Dzieciom Upośledzonym "Dać Szansę"
Studium Filozofii i Psychologii Człowieka
Samodzielna Pracownia Diagnostyki Układu Oddechowego i Bronchoskopii
Samodzielna Pracownia Rehabilitacji Narządu Wzroku

Budynki uczelni


Ponadto, część jednostek uczelni działa na bazie obcej. Są to:
Klinika Geriatrii - Samodzielny Publiczny Zakład Opieki Zdrowotnej Ministerstwa Spraw Wewnętrznych (ul. Fabryczna 27)
Klinika Onkologii - Białostockie Centrum Onkologii im. Marii Skłodowskiej-Curie (ul. Ogrodowa 12)
Klinika Psychiatrii - Samodzielny Publiczny Psychiatryczny Zakład Opieki Zdrowotnej im. dr. Stanisława Deresza w Choroszczy (Plac Brodowicza 1)



Organizacje studenckie
Studenckie Centrum Radiowe Radiosupeł
SCR Radiosupeł to organizacja studencka założona w 1951 roku przy Akademii Medycznej w Białymstoku (obecnie Uniwersytet Medyczny w Białymstoku). Program tworzą stowarzyszeni w Radiosuple studenci wszystkich wydziałów UMB. Aktualnie SCR Radiosupeł nie ma pozwolenia na nadawanie na falach FM, w związku z czym audycje można usłyszeć jedynie w internetcie.


Chór Uniwersytetu Medycznego w Białymstoku
Mieszany chór Uniwersytetu Medycznego w Białymstoku istnieje od 1951 roku. Śpiewają w nim studenci, lekarze i pracownicy uczelni. Chór jest zdobywcą wielu nagród. Odnosi sukcesy zarówno w Polsce jak i za granicą.


Klub Studencki Co Nie Co
Klub Studencki Co Nie Co jest organizacją istniejącą od roku 1958. W latach 1975-1978 kierownikiem był Stanisław Włudyga. Wtedy to powstały "Spotkania pod Schodkami" – kabaret, który do dziś funkcjonuje pod skróconą nazwą "Schodki" (pomysłodawcą był Janusz Olszewski). W klubie gościło wielu bardziej lub mniej znanych artystów i zespołów m.in. Janusz Laskowski, kabaret Pod Egidą. Klub ma na swoim koncie kilka osiągnięć. Za pomysł "Spotkań pod Schodkami", w 1975 uzyskał I nagrodę na Ogólnopolskiej Giełdzie Imprez Klubowych. Obecnie klub kontynuuje działalność kabaretową, organizuje dyskoteki, "Medykalia". Klub od początku istnienia mieści się w Domu Studenta nr 1.

Klub muzyczny Herkulesy
Herkulesy to klub studentów Uniwersytetu Medycznego w Białymstoku z ponad 50-letnią tradycją. Jest to typowa dyskoteka studencka. Klub mieści się w podziemiach Collegium Universum.

Inne, w tym oddziały ogólnopolskich i międzynarodowych organizacji studenckich
Samorząd Studentów UMB
Samorząd Doktorantów UMB
Klub uczelniany AZS
Studenckie Towarzystwo Naukowe (STN)
Międzynarodowe Stowarzyszenie Studentów Medycyny (IFMSA-Poland)
Sekcja Studencka Polskiego Towarzystwa Farmaceutycznego "Młoda Farmacja"
Polskie Towarzystwo Studentów Stomatologii (PTSS)
Studencka Sekcja Naukowa "Kreatywny Diagnosta Laboratoryjny" (KDL)
Studencka Agencja Fotograficzno-Filmowa (SAFF)
Niezależne Zrzeszenie Studentów (NZS)
Sekcja Kulturalna Samorządu Studentów "Grupa BUM"
Innowacyjny Kosmetolog
Europejskie Forum Studentów (AEGEE)

Doktorzy Honoris Causa




Ciekawostki
Jest to najstarsza publiczna szkoła wyższa w województwie podlaskim.
Wydział Lekarski z Oddziałem Stomatologii i Oddziałem Nauczania w Języku Angielskim w 2006 roku był najlepszym wydziałem lekarskim w Polsce według oceny parametrycznej Ministerstwa Nauki i Szkolnictwa Wyższego z 30.06.2006. Sytuacja powtórzyła się w ocenie z 30.09.2013.
Wydział Farmaceutyczny z Oddziałem Medycyny Laboratoryjnej według oceny potencjału naukowego z 30.09.2013 roku dokonanej przez Ministerstwo Nauki i Szkolnictwa Wyższego jest najwyżej sklasyfikowaną jednostką wśród medycznych i paramedycznych jednostek w Polsce
Studenckie Centrum Radiowe Radiosupeł to najstarsze radio akademickie w Polsce (rok założenia 1951).
Pierwszego udanego zapłodnienia in vitro człowieka w Polsce dokonał w 1987 prof. dr hab. Marian Szamatowicz z Kliniki Ginekologii Akademii Medycznej w Białymstoku (obecnie Uniwersytet Medyczny w Białymstoku).
W 1998 oddano do użytku nowocześnie wyposażoną Klinikę Kardiochirurgii – protektorat nad jej budową, wyposażaniem oraz wysoko kwalifikowaną kadrą objął profesor Zbigniew Religa.
Wychowankowie i pracownicy uczelni pełnili ważne funkcje państwowe: Tadeusz Szelachowski był wiceprzewodniczącym Rady Państwa oraz Ministrem Zdrowia i Opieki Społecznej, Mirosław Cybulko był Ministrem Zdrowia i Opieki Społecznej, Tadeusz Czystohorski pełnił funkcję posła na Sejm, a Andrzej Kaliciński był senatorem RP.
W Pracowni Historii Medycyny i Farmacji istnieje ekspozycja muzealna ukazująca wyposażenie dawnych aptek.




Bibliografia
Linki zewnętrzne
