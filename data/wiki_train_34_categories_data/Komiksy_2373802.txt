Kowboje i Obcy (ang. Cowboys & Aliens) - amerykański film z gatunku science fiction połączonego z westernem z 2011 roku w reżyserii Jona Favreaua, autora m.in. Iron Mana. Podstawą do napisania scenariusza był komiks z 2006 roku o tym samym tytule autorstwa Scotta Mitchella Rosenberga. W filmie w głównych rolach wystąpili Daniel Craig, Harrison Ford oraz Olivia Wilde.

FIlm trafił do kin 29 lipca 2011 roku.

Opis fabuły
Rok 1875. Nowy Meksyk. Do położonego na pustynnym terenie miasteczka Absolution przyjeżdża nieznany nikomu Jake Lonergan. Jake nosi na nadgarstku dziwną obręcz i kompletnie niczego nie pamięta ze swej przeszłości. Szybko przekonuje się, że mieszkańcy miasteczka nie są zbyt przyjaźnie nastawieni do przyjezdnych. A ponadto żyją w ciągłym strachu, co jest efektem zasad wprowadzonych przez trzymającego wszystkich żelazną ręką pułkownika Dolarhyde'a.

Pewnego dnia nowe źródło strachu pojawia się z zupełnie nieoczekiwanej strony – statku kosmicznego, którego pasażerowie nie mają przyjaznych zamiarów w stosunku do Ziemian – porywają ludzi i sieją zamęt. Okazuje się, że świetnie władający bronią Jake może być jedyną nadzieją miasteczka na ocalenie. Jake powoli zaczyna sobie przypominać, kim jest i czego wcześniej doświadczył. Zaczyna także mieć świadomość, że jest w posiadaniu tajemnicy, która może dać mu przewagę nad najeźdźcami z kosmosu.

Jake z pomocą Elli, tworzy oddział pościgowy składający się z ludzi stojących jeszcze do niedawna po przeciwnych stronach barykady – mieszkańców miasteczka, Dolarhyde'a i jego kompanów, osadników i walecznych Apaczów Chiricahua. W obliczu wspólnego wroga, wszelkie spory muszą pójść na bok. Nadchodzi czas ostatecznej rozgrywki, której stawką jest przetrwanie ludzkości.

Obsada
Daniel Craig - Jake Lonergan
Harrison Ford - pułkownik Woodrow Dolarhyde
Olivia Wilde - Ella Swenson
Sam Rockwell - Doc
Paul Dano - Percy Dolarhyde
Adam Beach - Nat Colorado
Noah Ringer - Emmett Taggart
Clancy Brown - Meacham
Keith Carradine - szeryf John Taggart
Abigail Spencer - Alice
Ana de la Reguera - María
Walton Goggins - Hunt
Raoul Trujillo - wódz Indian Chiricahua Apache, Black Knife (Czarny Nóż)
David O'Hara - Pat Dolan
Chris Browning - Jed Parker 
Julio Cesar Cedillo - Bronc
Brendan Wayne - Zastępca szeryfa Lyle



Linki zewnętrzne
