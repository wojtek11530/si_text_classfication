Slunečné údolí – dolina w Sudetach Zachodnich, w czeskiej części pasma Karkonoszy.

Położenie
Dolina położona jest po czeskiej stronie Karkonoszy, w ich północno-wschodniej części, pomiędzy masywem Śnieżki na zachodzie, Czarnym Grzbietem na północy i Czarnej Kopy na wschodzie.

Charakterystyka
Dolina ma długość ok. 1 km, jest wąska, głęboko wcięta pomiędzy okoliczne masywy. Biegnie z północy na południe. Uchodzi do doliny Lví důl.

Wody
Dnem doliny płynie Jelení potok, który w jej górnej części ma swe źródła.

Geologia
Dolina i jej otoczenie leży na obszarze zbudowanym ze skał metamorficznych, należących do metamorfiku południowych Karkonoszy.

Roślinność
Większa część doliny jest zalesiona. Najwyższe partie porasta kosodrzewina.

Ochrona przyrody
Cały obszar doliny i jej otoczenia leży w obrębie czeskiego Karkonoskiego Parku Narodowego (czes. Krkonošský národní park, KRNAP)

Turystyka
Przez dolinę nie biegną żadne szlaki turystyczne. Ponad nią przechodzi trawersem, południowym zboczem Czarnego Grzbietu,  zielony szlak turystyczny ze schroniska Jelenka na Śnieżkę.

Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-východ. turistická a lyžařská mapa 1:25&nbsp;000, Nakladelství ROSY, 1995, 80-85510-29-4


