Budżetowanie – proces obejmujący planowanie, tworzenie i zatwierdzanie budżetu, a także późniejszą jego kontrolę.

Budżet to plan działania, który prezentuje sposób alokacji zasobów wyrażony w jednostkach pieniężnych lub w jednostkach naturalnych, sporządzany na okres roku, zaakceptowany i realizowany przez pracowników poszczególnych szczebli zarządzania. 

Wyróżnia się budżet stały (opracowany dla jednego poziomu działalności) i elastyczny (tworzony w oparciu o analizę czynników zmienności kosztów dla różnych poziomów działalności).

Rodzaje budżetowania
Wyodrębniamy różne typy budżetowania: 
budżetowanie kroczące – stworzenie dokładnego budżetu dla pierwszego kwartału oraz ogólnego dla pozostałych kwartałów; 
przyrostowe – stworzenie budżetu na podstawie danych z poprzedniego okresu najczęściej pomnożonych o odpowiedni wskaźnik, „od zera” – opracowanie budżetu na podstawie dokładnej analizy, tak jakby był on wdrażany dla danej jednostki po raz pierwszy;
odgórne – opracowanie budżetu na poziomie menadżerów wyższego szczebla zarządzania;
budżetowanie partycypacyjne – kierownictwo opracowuje strategie firmy, a pracownicy opracowują budżety cząstkowe. 

Etapy budżetowania
Budżetowanie składa się z: 
opracowania założeń do budżetu, 
opracowania budżetu, 
uzgodnienia i zatwierdzenia budżetu, 
kontroli wykonania budżetu, 
reakcji na wyniki kontroli.

Funkcje budżetowania
Do funkcji budżetowania można zaliczyć: 
mobilizowanie do okresowego planowania, 
koordynacja działań i współpracy, 
umożliwienie komunikowania zamierzeń, 
dostarczanie podstaw do kontroli i oceny dokonań, 
dostarczanie danych do opracowania systemów motywacyjnych. 

Polityka budżetowa
Z pojęciem budżetowania związana jest polityka budżetowa, która zajmuje się sposobami wykorzystania dochodów i wydatków publicznych w celu realizacji zadań stojących przed państwem. Budżet państwa obejmuje: 
wszystkie wpływy i obciążenia państwa zestawione na okres jednego roku, 
prezentacja programu działania, w którym przedstawione zostały cele przedstawione jako finansowe zamierzenia, 
zespół narzędzi służących realizacji określonych zadań państwa. 

Bibliografia
Bień Witold: Zarządzanie finansami przedsiębiorstwa.'' wyd. Difin, Warszawa 2005, str. 30-31.
Świderska Gertruda: Rachunek kosztów i rachunkowość zarządcza.'' wyd. Stowarzyszenie Księgowych w Polsce, str. 226-231.



