Campomanesia pubescens – gatunek rośliny z rodziny mirtowatych. Pochodzi z obszaru od Minas Gerais aż po Rio Grande do Sul w Brazylii. 

Morfologia
Pokrój: Drzewo, osiągające do 25 m wysokości, lecz zazwyczaj pomiędzy 8 a 15 m. Korona gęsta, gałęzie nieregularne.
Liście: Ciemnozielone od góry, jaśniejsze od spodu, o charakterystycznym zapachu.
Kwiaty: Izolowane, kremowobiałe, nietrwałe.
Owoce: Okrągłe, dojrzałe żółte, o średnicy 15-20 cm. W Brazylii nazywane guabiroba lub gabiroba, w Paragwaju guavira.

Zastosowanie
Smaczne owoce, zawierające dużo witaminy C, są bardzo popularne w Brazylii, spożywane zazwyczaj na surowo. Często przerabiane na dżemy, galaretki, soki i cenione likiery.  
Skórka ma zastosowanie w medycynie, zwłaszcza przy leczeniu grypy, biegunki i dolegliwości układu moczowego. 
Drzewo ozdobne ze względu na kwiaty, odporne na zanieczyszczenie, sadzone w miastach.
Roślina miododajna.



Linki zewnętrzne
(j. portugalski)



