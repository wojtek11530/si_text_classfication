Park Narodowy „Ujście Warty”''' – najmłodszy z 23 parków narodowych na terenie Polski, utworzony 1 lipca 2001 z połączenia rezerwatu Słońsk i części Parku Krajobrazowego Ujście Warty.



Park o powierzchni 8074 ha obejmuje rozlewiska u ujścia rzeki Warty do Odry, wytwarzane w dużej mierze przez rzekę Postomię. Siedziba dyrekcji parku znajduje się w Chyrzynie koło Kostrzyna nad Odrą.
Park znajduje się na terenie czterech gmin Górzyca, Kostrzyn nad Odrą, Słońsk i Witnica. Symbolem Parku jest gęś zbożowa.

Park został założony dla ochrony unikatowych terenów podmokłych, rozległych łąk i pastwisk, które są jedną z najważniejszych w Polsce ostoją ptaków wodnych i błotnych.
Na terenie Parku stwierdzono obecność 245 gatunków ptaków, w tym 174 lęgowych. Aż 26 z nich należy do gatunków ginących w skali światowej. Są to m.in. wodniczka, derkacz, rycyk, żuraw, bąk, bączek, rybitwa czarna. Tutaj znajduje się największe w Polsce zimowisko arktycznego gatunku łabędzia krzykliwego, a także około 50 bielików, które przyciąga obfitość zimujących kaczek, stanowiących ich pokarm.

W pobliżu Kostrzyna, przy drodze krajowej nr 22 Kostrzyn nad Odrą – Gorzów Wlkp./Skwierzyna, mieszczą się punkty widokowe dla obserwatorów.

Turystyka
Jest to doskonałe miejsce do uprawiania turystyki pieszej oraz rowerowej. Można poruszać się po szlakach pieszych (np. „Mokradła”), szlakach rowerowych (np. „Na dwóch kółkach przez polder północny”). W parku znajduje się także dużo ścieżek przyrodniczych (np. „Ptasi szlak”).

Galeria

Plik:Poland Park Narodowy Ujście Warty.jpg|Wejście do Parku Narodowego
Plik:Poland Slonsk - swans in national park.jpg|Łabędzie koło Słońska
Plik:Park Ujście Warty 2.jpg|Rezerwat Słońsk
Plik:Park Ujście Warty 1.jpg|Rezerwat Słońsk
Plik:Park Ujście Warty 3.jpg|Widok od strony południowej – z wieży widokowej w Chyrzynie
Plik:PN Ujście Warty 4.jpg|Konie są nieodłącznym elementem Parku
Plik:PN Ujście Waty 3.jpg|Ścieżka dydaktyczna
Plik:PN Ujście Warty 2.jpg|Betonówka na Postomią
Plik:Postomia(js).jpg|Postomia o świcie – na brzegu czatownia
Plik:PK Ujście Warty 1.jpg|Widok od strony południowej – rozlewiska Postomi




Linki zewnętrzne

