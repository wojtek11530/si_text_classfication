

Wielozadaniowy Moduł Laboratoryjny "Nauka"''' (ros. Многоцелевой лабораторный модуль "Нау́ка"'' – МЛМ, ang. Multipurpose Laboratory Module – MLM) – moduł finansowany przez rosyjską agencję Rosawiakosmos, który w 2015 r. zostanie dołączony do Międzynarodowej Stacji Kosmicznej. Zastąpi on niezrealizowany Uniwersalny Moduł Dokujący (ros. Универсальный стыковочный модуль).

W sierpniu 2004 r. zadecydowano, że Nauka zostanie zbudowana ze zmodyfikowanego modułu FGB-2 (Funkcjonalny Blok Towarowy), wykonanego w Zakładach im. M. Chruniczewa (jego budowa została wcześniej wstrzymana, gdy był gotowy w ok. 70%). FGB-2 był początkowo budowany jako moduł zapasowy przy starcie modułu Zarja, a już od 1997 r. planowano użyć go jako Uniwersalny Moduł Dokujący.

Istniał też alternatywny, odrzucony projekt MLM wykonany przez RKK Energia, bazujący na skreślonym projekcie Commercial Enterprise Module finansowanym wspólnie przez rosyjski RKK Energia i amerykański SPACEHAB.

Moduł Nauka zostanie przycumowany do dolnego portu cumowniczego na adapterze modułu Zwiezda. Początkowo planowano przyłączyć Naukę do modułu Zarja, jednak po skasowaniu projektu modułu NEP i instalacji MRM-1 Rasswiet zmieniono plany. Moduł będzie służył głównie do prac laboratoryjnych, ale również jako miejsce odpoczynku załogi. Na pokładzie Nauki będzie się znajdował m.in. zapasowy system kontroli wysokości ISS.

Prace nad modułem ciągle przedłużają się, w związku z czym data jego wyniesienia w kosmos była wielokrotnie przekładana. Obecnie planowane jest umieszczenie modułu na orbicie w listopadzie 2015 r. Nauka zostanie wyniesiona rosyjską rakietą Proton M.

Szczegółowe dane
Długość: 13,2 m
Średnica: 4,11 m
Masa: 20,7 t
Objętość hermetyzowana: 70 m3



Linki zewnętrzne
