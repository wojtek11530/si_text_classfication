Ilir Bezhani też jako Ilirjan Bezhani - (ur. w 1952 w Tiranie) - albański aktor i dramaturg.

W 1976 ukończył studia na wydziale sztuk scenicznych Instytutu Sztuk w Tiranie. Karierę artystyczną rozpoczynał w Teatrze Bylis, działającym w Fier, gdzie zadebiutował rolą Rushki w komedii Towarzysz Nikifor P. Kulli. W 1982 przeniósł się do Teatru Ludowego (alb. Teatri Popullor) w Tiranie. 

Przełomowy w jego karierze był rok 1998, kiedy to rzadziej występował na scenie, koncentrując się na pisaniu tekstów dla teatru. 17 listopada 1999 paryski teatr L'Echangeur de Bagnolet wystawił dramat Bezhaniego Oszuści, w reżyserii Dominique Dolmieu.

Sztuki sceniczne Bezhaniego zostały wyróżnione na festiwalu teatralnym w Trieście, a także na Festiwalu Frankofońskim w Limoges. Najbardziej znany z jego dramatów - Mashtruesit (Oszuści) to komedia poświęcona wydarzeniom rewolucji piramidowej w 1997. W Albanii dużą popularnością cieszą się także komedie: Meduza i Mysafiri i mallkuar (Przeklęty gość). Sztuki Bezhaniego prezentują także niewielkie teatry prywatne w Sarandzie i Fierze.

W filmie zadebiutował w 1986 niewielką rolą w komedii Dy herë mat. Zagrał w czterech filmach fabularnych.

Dramaty Bezhaniego ukazały się we Francji, w zbiorze Les Arnaqueurs, w tłumaczeniu Christiana Montécota

Role filmowe
1986: Dy herë mat
1993: Zemra e nënës jako syn
1998: Nata
1997: Bolero
1999: Po vjen ai

Bibliografia
Linki zewnętrzne
