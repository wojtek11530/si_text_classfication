
Biała Łąka (czes. Bílá louka) – równina wierzchowinowa w Sudetach Zachodnich w czeskiej części pasma Karkonoszy.

Położenie
Równina położona jest na czeskiej stronie Karkonoszy, na południe od Równi pod Śnieżką i granicy państwowej z Polską, między Śląskim Grzbietem na północy a Luční hora, Studzienna Górą (czes. Studniční hora) na południu.

Charakterystyka
Jest to rozległa równina w szczytowej partii Karkonoszy, rozciągająca się na obszarze czeskiego Karkonoskiego Parku Narodowego (Krkonošský národní park (KRNAP)''), którą w  większości zajmuje wysokogórska łąka w części porośnięta górskimi trawami: bliźniczką psią trawką i kocanką oraz kosodrzewiną. W centrum równiny znajduje się schronisko Luční bouda. W kierunku wschodnim łąka przechodzi w Upskie torfowisko, gdzie znajduje się obszar źródliskowy Białej Łaby. Na północnej stronie Białą Łąkę od Równi pod Śnieżką oddziela granica państwowa z Polską.

Turystyka
Na Białej Łące krzyżują drogi i szlaki turystyczne:
– niebieski, prowadzący z Przełęczy pod Śnieżką do Doliny Białej Łaby (Údolí Bílého Labe) i dalej
– czerwony, prowadzący z Vrchlabí do Szpindlerowego Młynu (Špindlerův Mlýn)
– żółty, prowadzący ze schroniska do byłego turystycznego przejścia granicznego.
Na obszarze łąki położone było turystyczne przejście graniczne Luční bouda – Równia pod Śnieżką.

Bibliografia
