EMW R1/53''' – samochód wyścigowy zaprojektowany przez Waltera Gerstenberga i skonstruowany przez  w 1953 roku. Brał udział głównie w wyścigach Formuły 2, wziął też udział w Grand Prix Niemiec Formuły 1.

Charakterystyka
Na początku lat 50. w NRD powstał wspierany przez rząd zespół wyścigowy o nazwie Rennkollektiv. W 1953 roku Rennkollektiv stal się częścią EMW, a jego siedziba została przeniesiona blisko zakładu w Eisenach. Na 1953 rok Rennkollektiv planował zbudować samochód Formuły 2.

Ogólny projekt samochodu przypominał projekt skonstruowanego przez Rennkolektiv samochodu DAMW R1 z 1951 roku. Zaostrzony nos i owalny wlot chłodnicy były dobrymi rozwiązaniami, ale zmartwieniem dla EMW pozostawały prowadzenie i stabilność pojazdu.

W konstrukcji przedniego zawieszenia górne wahacze zostały przyłączone do resora, by odciążyć resory od potrzeby operowania całym zawieszeniem; to rozwiązanie dodało przodowi samochodu stabilności. Tylne zawieszenie zostało usztywnione i nadal było podobne do zawieszenia zastosowanego w BMW 328.

Nadwozia samochodu było dość płynne. W górnej części osłony silnika pozostał wlot powietrza do gaźników wpuszczający powietrze do dwulitrowego, wzdłużnie umiejscowionego sześciocylindrowego silnika opartego na jednostce BMW. Moc sięgająca 135 KM była znacznie niższa od 150-konnych silników stosowanych w Ferrari 500 i Maserati A6SSG.

Oprócz zwiększenia mocy, niewiele zmieniono w samochodzie. Przesunięto pozycję kierowcy tak, że tuż po swojej prawej stronie miał zbiornik paliwa. Samochód był tak zaprojektowany, że po dodaniu kilku niezbędnych elementów (m.in. reflektorów) mógłby służyć jako samochód sportowy.

R1/53 w wyścigach
W 1953 roku samochód był dosyć konkurencyjny, dominując w Mistrzostwach Formuły 2 NRD.

Z wyjątkiem odpadnięcia z pierwszego wyścigu wyścigu sezonu, podczas rundy w Karl-Marx-Stadt (awaria magneto), kierowca zespołu, Edgar Barth, był niepokonany w mistrzostwach, wygrywając w Dessau, Halle, Dreźnie i na Sachsenringu, dzięki czemu zdobył tytuł mistrzowski.

W wyścigach rozgrywanych w RFN samochód nie był już tak konkurencyjny. Najlepszym jego rezultatem było piąte miejsce w Eifelrennen. Na AVUS i podczas Grand Prix Niemiec R1/53 nie dojechał do mety.

Następcą samochodu był model R2, który wziął udział w jednym wyścigu Formuły 2 w NRD i który planowano wystawić w Grand Prix Niemiec 1954, do czego nie doszło.

Wyniki w Formule 1


Przed 1958 rokiem nie przyznawano punktów w klasyfikacji konstruktorów.



Bibliografia
