Fiat 2000''' – włoski czołg zaprojektowany w okresie I wojny światowej.

Powstał jako prywatna inicjatywa firmy Fiat w 1917, w momencie powstania była to niewątpliwie najbardziej zaawansowana konstrukcja tego typu na świecie.  Główne uzbrojenie, krótkolufową armatę 65 mm, umieszczono w obrotowej wieży, dodatkowe uzbrojenie stanowiło aż siedem karabinów maszynowych umieszczonych wokół pojazdu w taki sposób, że prawie nie było martwego pola ostrzału.  Łącznie zbudowano, według różnych źródeł, dwa lub sześć czołgów tego typu. Na pewno powstały dwa różniące się nieco prototypy (pierwszy ukończono w 1917 r., drugi w 1918 r.), natomiast w 1919 r. złożono zamówienie na kolejne 4 egzemplarze, lecz najprawdopodobniej nie zostało ono zrealizowane (brak na to dowodów), stąd bardziej prawdopodobna wydaje się wersja, że dwa prototypy to jedyne powstałe czołgi tego typu.

Czołg nie zdążył wziąć udziału w I wojnie światowej, ale na uzbrojeniu armii włoskiej pozostał aż do połowy lat 30.  Według niektórych źródeł na początku lat 30. w części czołgów zastąpiono przednie karabiny maszynowe dwiema armatami 37 mm.

Użycie bojowe i poligonowe == 
Czołg (1 sztuka) w 1919 r. wszedł w skład batteria autonoma carri d'assalto, stacjonującej w Turynie. Czołg w 1919 został wysłany wraz z innymi czołgami tj. Reneult FT, Schneider m16, na terytorium Libii gdzie wziął udział w walkach w okolicach Misraty. Czołgi powróciły do Włoch w marcu 1919 r. 

1 kwietnia 1919 r. czołg wziął udział w pokazach w Rzymie przed królem Wiktorem Emanuelem III. W trakcie pokazu czołg zniszczył ceglany mur i łamał też drzewa. W 1922 r. czołg przeniesiono do Nettuno gdzie jednostka batteria autonoma carri d'assalto, została przeformowana w Compagna Autonoma Carri Armati.
Następnie czołg znalazł się w 8.Pułku Artylerii Ciężkiej w Rzymie, gdzie został zapomniany.
W 1933 r. czołg odnalazł płk. Maltesse dowódca 3. pułku czołgów. Nakazał wyremontować pojazd wówczas zainstalowano 2 armaty 37/40 zamiast poprzednich karabinów maszynowych. Fiat 2000 po odnowieniu wziął udział w defiladzie przed Duce w dniu 3.09.1934 r. parada nie zakończła się zbyt szczęśliwie dla czołgu gdyż skończyła się pożarem silnika, (już po minięciu trybuny honorowej).
Od 1936 r. czołg służył jako pomnik na terenie koszar w Tiburtino.





