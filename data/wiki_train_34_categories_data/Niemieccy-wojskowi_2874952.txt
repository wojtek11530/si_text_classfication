Heinrich Anacker (ur. 29 stycznia 1901 w Buchs - zm. 14 stycznia 1971 w Wasserburgu) – był niemieckim poetą związanym z ruchem narodowo-socjalistycznym.

Wczesna młodość
Urodził w Buchs w kantonie Aargau w Szwajcarii w niemiecko-szwajcarskim małżeństwie. Jego ojciec, Georg Heinrich Anacker zajmował się litografią. Chodził do szkoły średniej w Aargau, gdzie był członkiem uczniowskiego stowarzyszenia Humanitas. W 1921, po ukończeniu nauki, opublikował swój pierwszy tomik wierszy Klinge kleines Frühlingslied w wydawnictwie Verlag Sauerländer.

Studia i związki z nazizmem
Anacker studiował literaturę w Zurychu i Wiedniu. Zetknął się tam z ruchem Wandervogel, do którego przystał w 1922. Niebawem zetknął się także z NSDAP i zapisał się do partii nazistowskiej w 1925. Od 1921 zarabiał, pisząc jako autor niezależny.

Pobyt w Niemczech
W 1928 przeniósł się do Niemiec. Szybko zdobył uznanie wśród nazistów, poznał wielu z nich osobiście, zaprzyjaźnił się z Juliusem Streicherem. Dzięki tej przyjaźni zdobył w 1933 stanowisko senatora w Radzie Kultury Rzeszy. Był laureatem licznych nagród. W 1934 otrzymał nagrodę Diterich-Eckart Preise, w 1936 - Kunstpreis der NSDAP a w 1939 - pierścień honorowy weteranów ruchu nazistowskiego.

Druga wojna światowa
W 1939 Anacker dobrowolnie zrezygnował z obywatelstwa szwajcarskiego. Przez cały okres drugiej wojny światowej przebywał na froncie, jako korespondent wojenny, medyk oraz zwykły żołnierz. W 1945 dostał się do niewoli amerykańskiej. 

Po wojnie
Przeszedł proces denazyfikacji, w wyniku którego skazany został na 60 dni pracy przymusowej oraz grzywnę. Jego twórczość znalazła się na liście książek zakazanych w sowieckiej strefie okupacyjnej. Osiedlił się w Salach, gdzie żył z pisania oraz z pieniędzy, które odziedziczył po ojcu. Zmarł w 1971. 

Twórczość
W latach 20 i 30 był czołowym poetą związanym z ruchem narodowo-socjalistycznym. W tamtejszej prasie podkreślano, że był pierwszym poetą, który w swoich wierszach otwarcie popierał Adolfa Hitlera i narodowy socjalizm. Tomiki jego wierszy publikowano w dużych nakładach, wydawało je Centralne Wydawnictwo NSDAP. Napisał wiele piosenek dla ruchu młodzieżowego Hitlerjugend. W czasie II wojny światowej pisał głównie o wojnie, sławiąc niemieckie podboje i wieszcząc rychłe zwycięstwo III Rzeszy.

Lista książek
Klinge kleines Frühlingslied 1921
Auf Wanderwegen 1923
Sonne 1925
Ebbe und Flut 1927
Bunter Reigen. Neue Gedichte.'' 1931
Die Trommel. SA-Gedichte.'' 1932
Die Fanfare. Gedichte der deutschen Erhebung.'' 1933
Einkehr. Neue Gedichte.'' 1934
Singe, mein Volk! 37 Lieder von Heinrich Anacker vertont von Erich Wintermeier.'' 1935
Der Aufbau. Gedichte.'' 1936
Lieder aus Stille und Stürmen. Erinnerungen an Rügen.'' 1938
Ein Volk – ein Reich – ein Führer. Gedichte um Österreichs Heimkehr.'' 1938
Wir wachsen in das Reich hinein. Gedichte.'' 1938
Bereitschaft und Aufbruch. Gedichte aus dem Kriegswinter 1940.'' 1940
Heimat und Front. Gedichte aus dem Herbst 1939.'' 1940
Über die Maas, über Schelde und Rhein! Gedichte vom Feldzug im Westen.'' 1940
Die Fanfare. Gedichte der deutschen Erhebung.'' 1943
Glück auf, es geht gen Morgen! Gedichte.'' 1943
Marsch durch den Osten. Gedichte.'' 1943
Goldener Herbst. Sonette.'' 1951
Von Beilen, Barten und Häckchen. Ein Beitrag zur Kulturgeschichte des sächsischen Erzbergbaus.'' 1960

Bibliografia
Christian Zentner, Friedemann Bedürftig: The Encyclopedia of the Third Reich, Macmillan, New York 1991
Paul Gerhardt Dippel: Heinrich Anacker, Deutscher Volksverlag, München 1937

Linki zewnętrzne
 - chronologia życia.













