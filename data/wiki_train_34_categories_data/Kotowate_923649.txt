Lampart amurski (Panthera pardus orientalis) – podgatunek lamparta, ssaka z rodziny kotowatych (Felidae), występujący na rosyjskim Dalekim Wschodzie, głównie w parku przyrody Barsowy nad rzeką Alimowką w pobliżu granicy z Chinami. Kiedyś występował powszechnie również w Chinach i na Półwyspie Koreańskim, jednak już się go tam nie spotyka. Jest to jeden z najbardziej zagrożonych gatunków na świecie: żyje obecnie 210 osobników z czego około 50 na wolności. Jego głównym wrogiem jest człowiek - jeden lampart jest wart 50 tysięcy dolarów, co więcej, siedliska tych zwierząt są masowo niszczone przez nielegalny przemysł drzewny. 

Lampart amurski jest samotnikiem, prowadzi nocny tryb życia. Dłuższe i szersze niż u innych lampartów łapy ułatwiają mu poruszanie się po śniegu. Dorosłe osobniki ważą przeważnie ok. 40-50 kg, ale znane są też takie, które osiągnęły masę 75 kg. Żywi się głównie jeleniowatymi i mniejszymi ssakami. Program ,,Ostatni lampart" opowiada o tych o kotach mówiąc, że obecnie na wolności żyje tylko 50 osobników, które się ze sobą krzyżują (ojciec z córką, a potem z młodymi córki). P. p. orientalis ma najniższy poziom zmienności genetycznej ze wszystkich podgatunków lamparta.

Badania genetyczne w oparciu o markery molekularne potwierdziły status podgatunku dla P. p. orientalis.

Ochrona
Od 1996 zaliczony do kategorii CR Czerwonej Księgi IUCN pod nazwą '' Panthera pardus ssp. orientalis. W 1998 liczebność populacji oszacowano na 50 dorosłych osobników (Aramilev et al. 1998, Miquelle 1998).




Linki zewnętrzne
