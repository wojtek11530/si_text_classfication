 – specjalna wersja konsoli PlayStation stworzona przez Sony Computer Entertainment, wydana w połowie 1997 roku w Japonii z przeznaczeniem dla hobbystów programowania. Konsola w odróżnieniu od PS sprzedawana była w kolorze czarnym.

Konsola nie posiada blokad regionalnych i pozwala na uruchomienie gry z każdego regionu świata.

Specyfikacja techniczna konsoli jest taka sama jak w PS. Zestaw złącz jest taki sam jak w pierwszych modelach PS.

W skład zestawu Net Yaroze wchodzi:
czarna konsola PlayStation
2 czarne standardowe kontrolery PS
przewód zasilający
przejściówka zasilania 3-pin
przewód AV
przejściówka AV → SCART
dokumentacja

W skład zestawu Software Development Kit wchodzi:
przewód szeregowy (do połączenia konsoli z komputerem)
CD-ROM z oprogramowaniem do użycia w komputerze
CD-ROM dysk rozruchowy  
czarna karta pamięci z dołączoną naklejką Net Yaroze
instrukcja "Start Up Guide" 
instrukcja "Library Reference" 
instrukcja "User Guide" 

Pełny zestaw składający się z pudełka Net Yaroze oraz pudełka Software Development Kit kosztował 750$ USD i był tylko do nabycia poprzez zamówienie emailowe. 

Do tworzenia gier na konsolę potrzebny jest komputer zgodny z IBM PC, Macintosh lub NEC PC-9801. Oprogramowanie na dołączonych dyskach CD-ROM umożliwia pisanie gier oraz przeniesienie ich do konsoli.

Konsola została wydana w trzech wersjach:
DTL-H3000 → Japonia
DTL-H3001 → Ameryka Północna
DTL-H3002 → Europa i Australia

Model DTL-H3002 uruchamia się w systemie PAL (576i/50Hz), natomiast pozostałe modele uruchamiają się w systemie NTSC (480i/60Hz). Wszystkie modele potrafią pracować zarówno w systemie PAL jak i NTSC zależnie od regionu uruchomionej gry.

Gry pisane na konsolach Net Yaroze dołączane były do Oficjalnego Polskiego PlayStation Magazynu.






