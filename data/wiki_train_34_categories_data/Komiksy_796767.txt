Dobromina (fran. Bonemine)  – fikcyjna postać z cyklu komiksów Asteriks Renégo Gościnnego i Albeta Uderzo. Galijka, żona Asparanoiksa, wodza wioski, gdzie żyją niepokonani Galowie. Dobromina jest bardzo pracowita i tak naprawdę to ona rozkazuje swojemu mężowi (czasem korzysta z noszenia na jego tarczy). Czasem gdy chce go docenić nazywa go "prosiaczkiem", gdy zaś chce zbesztać, "grubym nieokrzesanym dzikiem". Ma brata Homeopatixa, który jest bogatym kupcem i mieszka w Lutecji, a którego jej mąż ze wzajemnością nie cierpi. Jest niskiego wzrostu i ma blond włosy z warkoczami. Czasem mąż zdrobniale zwraca się do niej "Mimino". Jej imię pochodzi od powiedzenia "robić dobrą minę do złej gry" i w takim samym znaczeniu zostało użyte w języku niemieckim, duńskim oraz norweskim.

W innych wersjach językowych jej imię brzmi:
w języku angielskim - Impedimenta
w języku fińskim - Smirgeline
w języku holenderskim - Bellefleur
w języku niemieckim - Gutemine
w języku włoskim - Beniamina.

W fabularnej wersji przygód Asterixa i Obelixa w postać Dobrominy wcieliła się Marianne Sägebrecht.





