Chór Kolegiaty Wilanowskiej – od ponad 50 lat związany z Kolegiatą Wilanowską Św. Anny. Śpiewa w układzie czterogłosowym, w jego skład wchodzi 25 osób. Od 2010 roku dyrygentem jest Natalia Żmychowa. 

W 2005 roku przystąpił do Związku Chórów Kościelnych "Caecilianum". Chór koncertuje w kraju i za granicą. Nagrał dwie płyty. Jest organizatorem Wieczorów Kolędowych w kościele św. Anny w Wilanowie. Bierze udział w Czerskich Wieczorach Chóralnych oraz w przeglądach chórów kościelnych w Bazylice archikatedralnej św. Jana Chrzciciela w Warszawie.

Repertuar
Chór wykonuje pieśni na wszystkie okresy liturgiczne, m.in jutrznię bożonarodzeniową, responsoria wielkanocne i na Boże Ciało, śpiewy gregoriańskie. W skład repertuaru wchodzi około 120 pieśni.

Osiągnięcia
kwiecień 2008 – inauguracja I Czerskich Wieczorów Chóralnych
grudzień 2007 – "brązowe pasmo" na Międzynarodowym Festiwalu Pieśni Adwentowych i Bożonarodzeniowych w Bratysławie
lipiec 2007 – koncert w Bad Berleburgu w Niemczech
grudzień 2006 – udział w XVI Międzynarodowym Festiwalu Pieśni Adwentowych i Bożonarodzeniowych w Pradze
październik 2005 – udział w XVII Festiwalu Muzyki Religijnej im. Ks. Stanisława Ormińskiego w Rumi

Dyrygenci
1990-1998 – Tadeusz Zwierzchowski
1998-2009 – Andrzej Kocik
2010-obecnie – Natalia Żmychowa

Bibliografia
