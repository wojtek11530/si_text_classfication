 – japoński serial anime w reżyserii Keizō Kusakawa, ze scenariuszem napisanym przez Masakiego Tsuzuki, wyprodukowany przez studio Seven Arcs. Jest sequelem anime Magical Girl Lyrical Nanoha. Wyemitowano trzynaście odcinków między październikiem a grudniem 2005 roku. Filmowa adaptacja  została wydana 14 lipca 2012 roku.

Opis fabuły

Dziewięcioletnia, używająca wózka inwalidzkiego dziewczynka o imieniu Hayate Yagami zawiera umowę z inteligentną bronią o nazwie  (którą Hayate później nazywa Reinforce). W wyniku tej umowy czterech rycerzy Belkan nazwanych Signum, Vita, Zafira i Shamal pojawia się przed Hayate, aby spełnić zadanie wypełnienia stron Księgi Ciemności poprzez uchwycenie magii z różnych źródeł. Z chwilą, gdy strony Księgi zostaną wypełnione, jej mistrz, Hayate, będzie mogła wypowiedzieć jedno życzenie.

Od końca poprzedniej serii anime, Magical Girl Lyrical Nanoha, dwie dziewięcioletnie dziewczynki Nanoha i Fate wymieniają wiadomości wideo opowiadając sobie wzajemnie o sytuacji wydarzeniach na Ziemi i w Time-Space Administration Bureau. Minęło pół roku od poprzednich wydarzeń, Nanoha zostaje zaatakowana przez Vitę, która pragnie zdobyć jej magię w celu wypełnienia stronnic Księgi. Gdy prawie udaje się jej pokonać Nanohę, Fate i Yūno ratują ją, a Vita znika.

Podczas gdy rycerze nadal zapełniają strony Księgi Ciemności, Nanoha wraz z Fate usiłują ich powstrzymać i odzyskać Księgę z pomocą TSAB. Jednak pomimo ich wysiłków i ze względu na zamierzoną, ale nieudaną ingerencję z Gila Grahama i jego chowańców, Księga Ciemności zostaje zakończona, a jej strony wypełnione. Jednakże Księga traci panowanie nad sobą mimo życzenia Hayate. Dzięki wspólnemu wysiłkowi Hayate, Fate, Nanohy i ich sprzymierzeńców udaje się pokonać Księgę i później zniszczyć ją całkowicie.

Media
Manga
Mangowa adaptacja historii była serializowana w magazynie Megami Magazine, z kilkoma zmianami w fabule, głównie bardziej szczegółowo opisując losy bohaterów. Wydawnictwo Gakken wydało mangę w jednym tomie 18 lutego 2006 roku.

Anime
Seven Arcs wyprodukowało trzynaście odcinków anime w reżyserii Keizō Kusakawy, ze scenariuszem napisanym przez Masakiego Tsuzuki. Emitowane na antenie Chiba TV, TV Saitama oraz TV Kanagawa, od 1 października 2005 roku do 24 grudnia 2005 roku. Muzyka do serialu została skomponowana przez Hiroaki'ego Sano. Seria wykorzystuje dwa utwory przewodnie: opening ETERNAL BLAZE w wykonaniu Nany Mizuki i ending Spiritual Garden w wykonaniu Yukari Tamury. W Japonii seria została wydana w sześciu tomach Region 2 DVD wydawanych od 25 stycznia do 21 czerwca 2006 roku.

CD Drama
King Records wydało trzy CD dramy, adaptacje tej serii w Japonii. Pierwsza, zatytułowana Magical Girl Lyrical Nanoha A's Sound Stage 01, ukazała się 23 listopada 2005 roku i zawierała dziewiętnaście utworów; jej akcja rozgrywa się pomiędzy trzecim a czwartym odcinkiem anime. Sound Stage 02 wydano 12 stycznia 2006 roku, zawierała osiemnaście utworów; jej akcja rozgrywa się pomiędzy szóstym a siódmym odcinkiem anime. Trzecia płyta, Sound Stage 03 została wydana 8 marca 2006 roku, zawiera szesnaście utworów; jej akcja rozgrywa się po zakończeniu anime.

Audio CD
Ścieżka dźwiękowa została wydana na sześciu płytach CD zatytułowanych Magical Girl Lyrical Nanoha A's Original Soundtrack Plus Vol.1~6'', zawierały łącznie 57 utworów. Wydany został również album kompilacyjny Magical Girl Lyrical Nanoha A's Vocal Best Collection wyłącznie na Comiket 70 w sierpniu 2006 roku, zawierał wiele utworów muzycznych wykorzystanych w CD dramach. King Records wydało trzy maxi single dla tej serii w Japonii. ETERNAL BLAZE ukazał się 19 października 2005 roku. Spiritual Garden ukazał się 26 października 2005 roku. Singel SUPETR GENERATION zawierający utwór BRAVE PHOENIX ukazał się 18 stycznia 2006 roku.

Gry wideo
Namco Bandai Games wydało grę będącą adaptacją serii, zatytułowaną Magical Girl Lyrical Nanoha A's Portable: The Battle of Aces 21 stycznia 2010 roku na PlayStation Portable. Jest to bijatyka w 3D z dziewięcioma grywalnymi postaciami i z wieloma możliwymi scenariuszami opartymi na serii A's. Druga gra zatytułowana Magical Girl Lyrical Nanoha A's Portable: The Gears of Destiny została wydana 22 grudnia 2011 roku i wyposażona w dodatkowe postacie z mang Vivid i Force.

Film
Filmowa adaptacja anime zatytułowana Magical Girl Lyrical Nanoha The MOVIE 2nd A's miała swoją premierę 14 lipca 2012 roku. Jest to kontynuacja filmu z 2010 roku, który był adaptacją pierwszej serii: Magical Girl Lyrical Nanoha The MOVIE 1st.

Muzyka
Opening:
"ETERNAL BLAZE", Nana Mizuki
Ending:
"Spiritual Garden", Yukari Tamura
Insert song:
"BRAVE PHOENIX", Nana Mizuki (w odc. 12)
"Snow Rain", Kana Ueda (w odc. 11)



Bibliografia
Linki zewnętrzne

