Mravenečník – szczyt w Karkonoszach w obrębie Lasockiego Grzbietu.

Opis
Położony na południowym zakończeniu Lasockiego Grzbietu. Wierzchołek Mravenečníka jest rozrogiem, od którego odchodzą grzbiety w trzech kierunkach. Ku północy ciągnie się Grzbiet Lasocki ze wzniesieniami Czepiel, Kopina, Łysocina. Ku wschodowi a później południowemu wschodowi odchodzi Žacléřský hřbet. Ku południowi krótki grzbiecik poprzez płytką przełęcz Rýchorský kříž łączy się z grzbietem Rýchory, w miejscu gdzie rozpościera się górska osada Rýchory.

Fragment północno-wschodnich zboczy Mravenečníka leży w granicach Polski.

Zlewiska
Na północ od wierzchołka przechodzi dział wód pomiędzy zlewiskami Bałtyku i Morza Północnego. Północno-wschodnie stoki leżą w dorzeczu Bobru a pozostałe Úpy.

Roślinność
Wierzchołek i stoki porośnięte lasami. W rejonie Rýchorského kříže i w niższych partiach zboczy rozciągają się łąki.

Ochrona przyrody
Cała czeska część masywu leży w obrębie Parku Narodowego (Krkonošský národní park, KRNAP).

Turystyka
Przez Mravenečník (na wschód od wierzchołka) przechodzą szlaki turystyczne:
czerwony szlak z Trutnova na Przełęcz Okraj (Pomezní Boudy) – Cesta bratří Čapků
szlak zielony z Žacléřa do Svobody nad Úpou
niebieski szlak z Žacléřa do Rohu hranic

Bibliografia
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7
Krkonoše-východ. turistická a lyžařská mapa 1:25&nbsp;000, Nakladelství ROSY, Rohlik a syn, 1995, 80-85510-29-4

Linki zewnętrzne
