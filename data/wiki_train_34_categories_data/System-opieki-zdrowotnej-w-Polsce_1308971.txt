Hospicjum Opatrzności Bożej prowadzone jest przez księży orionistów w Wołominie przy ul. Marsz. J. Piłsudskiego 44. Hospicjum rozpoczęło swoją działalność 18 marca 1995 r. Na jego cele zaadaptowano nowy budynek zakonny, który służył księżą pracującym w parafii św. Józefa Robotnika w Wołominie. Organizacją tego dzieła zajął się ks.Marek Wasztyl fdp. Najpierw hospicjum dysponowało 12 łóżkami. Lecz ze względu na większe potrzeby w 1999 r. liczba ta zwiększa się do 26 łóżek. Obejmuje swą opieką ludzi chorych w ostatniej fazie choroby nowotworowej. Obecnie oprócz opieki stacjonarnej hospicjum  prowadzi również Oddział Domowy, gdzie opieka hospicyjna prowadzona jest w domu chorego (25 chorych). Od 2008 r. Hospicjum posiada status OPP.

Bibliografia
Odnowić wszystko w Chrystusie, red. ks. Bolesław Majdak, Warszawa 1999, ISBN 83-7019-170-3

Linki zewnętrzne
