Amelia Atwater-Rhodes (ur. 14 kwietnia 1984 w Silver Spring, Maryland) - amerykańska pisarka fantasy oraz literatury młodzieżowej. 


Biografia
Urodziła się w Silver Spring, Maryland a przez całe życie mieszka w Concord w stanie Massachusetts. Zadebiutowała w 1999 roku książką W gąszczach mroku mając zaledwie czternaście lat. Jej nowelki o wampirach okazały się wielkim sukcesem. "Teen People" zaliczył ją do 20 nastolatków, którzy zmienili świat, a pierwsze dzieła określono jako "dojrzałe i wyrafinowane". Natomiast książkę Kształt demona wyróżniono Quick Pick for Young Adults ALA. W Polsce nakładem wydawnictwa Ex libris ukazały się trzy utwory: W gąszczach mroku, Kształt demona i Nocny drapieżca.

Książki

W gąszczach mroku (In the Forests of the night 1999)
Urodziła się w 1684 r. Nazywała się wtedy Rachel Weatere i wiodła spokojne życie wraz z ojcem i dwójką rodzeństwa, kiedy pewnego wieczora w jej domu zjawił się dziwny gość; młodzieniec o czarnych oczach, którego nigdy wcześniej nie widziała. Nieznajomy przedstawia się jako Aubrey Karew, po czym wręcza Rachel czarną różę i odchodzi. Niby nic, ale jednak życie dziewczyny wkrótce dobiega końca, by mogła się ona odrodzić na nowo, jako dziecko ciemności.

Kształt demona (Demon in my view 2000)
Jessica to dziewczyna inteligentna i obdarzona niezwykłą urodą, bywa jednak sarkastyczna i chłodna wobec ludzi. W świecie realnym została odrzucona przez społeczeństwo, we własnym, wyimaginowanym świecie, świecie wiedźm i wampirów, czuje się spełniona i po części szczęśliwa. Spędzając długie godziny przed komputerem płodzi barwne powieści, które wkrótce mają przynieść jej tantiemy. Pewnego dnia coś się jednak zmienia, do szkoły, w której uczy się Jessica przybywa nowy uczeń; atrakcyjny i tajemniczy Alex Remington. Do niepokojących należny jednak fakt, że ów interesujący osobnik jest żywym odwzorowaniem Aubrey'a, postaci okrutnego wampira z powieści dziewczyny. Ale fikcja nie może przecież ożyć... 

Shattered Mirror (Stłuczone zwierciadło 2001)
Sarah Vida jest wiedźmą, łowcą wampirów i samotnikiem. Christopher Ravena jest wampirem podszywającym się pod studenta szkoły średniej i starającym się poznać lepiej Sahrę. Wbrew rozsądkowi dziewczyna daje się uwieść i niespodziewanie odkrywa, że w jej życiowej filozofii "Czerni i bieli" istnieje także szarość. Aż nagle spotyka Nicolasa, bliźniaka Christophera i jednego z najbardziej poszukiwanych wampirów w historii... I tu sprawy zaczynają się komplikować.

Nocny drapieżca (Midnight predator 2002)
Catherine Minate, a obecnie Turquoise Draka, to pogromczyni wampirów, która otrzymuje zlecenie zabicia wampirzycy Jeshickah - jednej z najgroźniejszych mieszkanek Królestwa Północy - legendarnego państwa wampirów. Nim wyrusza na polowanie przyjaciel ostrzega ją nie tylko przed nieumarłą, lecz także przed obecnym władną królestwa Jaguarem. Pogromczyni nie ma jednak pojęcia jak wiele niespodzianek czeka ją podczas tej misji i na jak ciężką próbę zostanie wystawiona.

Hawksong: The Kiesha'ra: Część Pierwsza (2003)
Snakecharm: The Kiesha'ra: Część Druga (2004)
Falcondance: The Kiesha'ra: Część Trzecia (2005)
Wolfcry The Kiesha'ra: Część Czwarta (2006)
Wyvernhail The Kiesha'ra: Część piąta (2007)
Persistence of Memory 2008
The Den of Shadows Quartet 2009 (Składanka cyku o wampirach Den of Shadows książki 1-4 )

Linki zewnętrzne
