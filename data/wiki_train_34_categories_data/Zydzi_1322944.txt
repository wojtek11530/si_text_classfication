Mariamme V (I wiek) - przedstawicielka dynastii herodiańskiej, żona Heroda z Chalkis.

Była córką Józefa III i jego żony Olympias, córki Heroda Wielkiego. Data jej urodzenia nie jest znana. Przypuszcza się, że przyszła na świat w pierwszych latach I wieku.

Poślubiła swojego kuzyna Heroda z Chalkis. Małżeństwo to zostało zawarte hipotetycznie pod koniec lat dwudziestych I wieku.

Dzieckiem Heroda z Chalkis i Mariamme V był Arystobul III, król Armenii Mniejszej.

Bibliografia
Ciecieląg Jerzy, Polityczne dziedzictwo Heroda Wielkiego. Palestyna w epoce rzymsko-herodiańskiej, Kraków 2002, s. 48, 154.




