Kościół św. Katarzyny we Wronkach - rzymskokatolicki kościół parafialny w mieście Wronki. Mieści się przy ulicy Sierakowskiej. Należy do dekanatu wronieckiego.

Historia i wyposażenie

Obecna budowla została wybudowana w stylu gotyckim pod koniec XV wieku. W połowie XVI stulecia była w posiadaniu protestantów. Około 1641 roku została spalona, w 1660 roku została zakończona jego odbudowa. 

W latach 1954-1955 prezbiterium zostało regotyzowane. Świątynia składa się z trzech naw; w prezbiterium znajduje się sklepienie krzyżowo-żebrowe. Ołtarz główny, wyrzeźbiony i odmalowany w 1954 roku mieści w środku cenną rzeźbę Chrystusa Vir Dolorum z około XV stulecia. Dwa ołtarze boczne reprezentują styl późnoklasycystyczny. Spośród innych nielicznych zabytków można wyróżnić rzeźbę Pieta z XVI stulecia, zawieszoną na lewej ścianie prezbiterium. 











