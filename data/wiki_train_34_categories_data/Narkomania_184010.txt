Galantamina (łac. Galantaminum) – organiczny związek chemiczny, alkaloid izochinolinowy, inhibitor cholinoestrazy, występujący naturalnie w cebulach przebiśniegu.

Działa parasympatykomimetycznie zwiększając napięcie mięśni szkieletowych, powoduje skurcz oskrzeli, nasila wydzielanie potu i soków trawiennych oraz zwęża źrenice. Przenika do OUN i ułatwia przewodnictwo nerwowe.

Jako lek stosowana jest w zwalczaniu chorób przebiegających z uszkodzeniem nerwów obwodowych i zaburzeniami w przekaźnictwie nerwowym np. różnych postaciach otępienia, m.in. w chorobie Alzheimera. Usprawnia pamięć u osób zdrowych. Ze względu na działanie kurczące na mięśnie stosuje się także w leczeniu pooperacyjnej atonii pęcherza moczowego i jelit, a także w zatruciach kurarą. Ponadto galantamina zwiększa stężenie acetylocholiny. Jej zażywanie może wywołać nudności i biegunkę.
















