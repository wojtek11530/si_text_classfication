Jelcz M180''' – autobus miejski, produkowany na podwoziu autobusu Volvo B10MA z nadwoziem Steyr przez polską firmę Jelcz w Jelczu-Laskowicach. 

Historia modelu
W 1991 Jelczańskie Zakłady Samochodowe rozpoczęły współpracę z szwedzką firmą Volvo. Efektem jej oprócz stworzenia autobusów 120MV i T120V był przegubowy model M180.

Autobus ten posiada nadwozie austriackiej firmy Steyr typu SG18 osadzone na podwoziu Volvo B10MA. Do napędu tego modelu przewidziano dwie jednostki napędowe firmy Volvo o mocy maksymalnej 245 KM (pierwszy egzemplarz) lub 286 KM.

Wysokie koszty produkcji autobusu (wiele elementów było importowanych) zadecydowały o przerwaniu współpracy z firmą Volvo i zakończeniem produkcji tego ciekawego modelu. Wyprodukowano zaledwie 8 sztuk Jelcz M180.

Linki zewnętrzne
