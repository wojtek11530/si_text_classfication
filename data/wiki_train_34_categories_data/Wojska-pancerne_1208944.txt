
'''1 Warszawski Batalion Rozpoznawczy – samodzielny pododdział  rozpoznawczy ludowego Wojska Polskiego.

Sformowany w obozie sieleckim na mocy rozkazu dowódcy 1 Korpusu Polskiego w ZSRR z 19 sierpnia 1943.

Żołnierze batalionu złożyli przysięgę w obozie sieleckim 11 listopada 1943.

Dowódcy
kpt Leon Lisowski (4 września 1943 r. – 28 stycznia 1944 r.)
mjr  Franciszek Kutasiewicz (28 stycznia – 29 września 1944 r.)
kpt. Edward Smerczko (29 września 1944 r. – 6 marca 1945 r.)
p.o. por. Raczkowski (6 – 18 marca 1945 r.)
kpt. Edward Smerczko (18 marca 1945 r. do końca wojny)

Skład etatowy
Etat 04/257''

Dowództwo
kompania piechoty zmotoryzowanej
kompania czołgów T-70
kompania samochodów pancernych BA-64
plutony: motocyklistów, łączności
drużyny: transportowa, remontowa, gospodarcza, sanitarna, administracyjna

Marsze i działania bojowe
Z obozu sieleckiego batalion przeszedł do m. Muchanino, Rudnia, Suska i w lipcu 1944 roku wyruszył w kierunku frontu przez: Kiryłowe Doły, Jeziorzany, Lityń, Czymkos, Lubomil, Jagodzin, Gotówkę, Chełm, Lublin, Kurów, Żyrzyn osiągając rejon Puław i zakwaterował się w m. Niwa. 8 sierpnia z Niwy udał się do Zakońca w którym przebywał do 13 września. W dniu tym z rozkazu dowództwa wojsk pancernych i zmotoryzowanych 1 Armii WP wyruszył przez Pogorzel, Świerk, Teofilów uczestnicząc w  walkach w rejonie Wólka Profeska, Królewski Las, Kempa Konarska, Stara Miłosna. 15 września rozlokował się w Rembertowie i stacjonował tam do 11 stycznia 1945 roku.

Podczas operacji warszawskiej w okresie 12 – 16 stycznia obsadził stanowiska obronne nad Wisłą, a następnie otrzymał zadanie zajęcia Rakowca i Ochoty. W dniach 18 – 25 stycznia pomaszerował do Bydgoszczy przechodząc do obrony, a 27 stycznia zajął obronę w rejonie Koronowa. Został wówczas przydzielony do 1 SBK z którą obsadził stanowiska obronne w Złotowie do 4 lutego, a następnie został ponownie podporządkowany 1 Armii WP.

W czasie walk o przełamanie Wału Pomorskiego batalion zajmował obronę 4 – 10 lutego w Jastrowiu, 10 – 18 lutego w m. Szwecja, 18 lutego – 4 marca w Wałczu, 4 – 6 marca w Mirosławcu, 8 – 11 marca w Sławoborzu. Następnie batalion przeszedł do Gryfic i zgrupował się w Karlinie kontrolując drogi wzdłuż wybrzeża Bałtyku. W dniach 4 – 13 kwietnia przemaszerował do rejonu forsowania Odry przez 1 Armię WP. W dniu 19 kwietnia po sforsowaniu Odry zatrzymał się w Neu Lietziegoricke a następnie przemaszerował do Brüzow przechodząc do obrony.

W operacji berlińskiej batalion grupował się w Birkerwerder, Paaren, Rhinow, Velten i Wandlitz w której zastał go koniec wojny. Po powrocie do kraju na mocy rozkazu Naczelnego Dowódcy WP nr 248 z 19 września 1945 roku batalion został przeformowany według etatu okresu pokojowego, a następnie zgodnie z rozkazem nr 016/org. z 27 stycznia 1947 roku został rozformowany.



Bibliografia
