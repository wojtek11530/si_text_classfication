Stocznia Szczecińska Nowa - stocznia produkcyjna w Szczecinie w stanie likwidacji. 

Powstała w roku 2002 na bazie upadłej spółki Stocznia Szczecińska Porta Holding SA, która powstała na bazie założonej 11 czerwca 1948 Stoczni Szczecińskiej im. Adolfa Warskiego nazwanej na cześć komunisty Adolfa Warskiego. Specjalizowała się w budowie kontenerowców, chemikaliowców, jednostek wielozadaniowych oraz typu Con-Ro.

Po nacjonalizacji przez Radę Ministrów Leszka Millera stocznia zaczęła być niewypłacalna.

Prezesem Zarządu Stoczni Szczecińskiej Nowa od lutego 2009 roku był Andrzej Markowski. Wcześniej funkcje Prezesa pełnili w latach 2002-2006 Andrzej Stachura, od stycznia do sierpnia 2007 roku Tomasz Olszewski oraz od sierpnia 2007 do stycznia 2009 Artur Trzeciakowski. 

W listopadzie 2008 roku Komisja Europejska uznała, że pomoc udzielona przez państwo polskie łamie zasady konkurencji, w związku z tym stocznie w Gdyni i Szczecinie zmuszone będą do zwrócenia pomocy.

Od marca 2009, zgodnie z przyjętą w sejmie tzw. "Specustawą Stoczniową" rozpoczęto proces kompensacji Stoczni Szczecińskiej Nowa, co oznaczało jej likwidację poprzez całkowitą wyprzedaż majątku stoczni w przetargu nieograniczonym oraz zwolnienia grupowe obejmujące wszystkich pracowników. Proces ten miał trwać do dnia 31 maja 2009 roku. Pieniądze ze sprzedaży miały zostać przekazane na spłatę wierzycieli stoczni - publicznych oraz prywatnych. Ze względu na wyprzedaż w trybie nieograniczonym, powstać tam mogą dowolne inne przedsiębiorstwa niezwiązane z branżą morską.

Zatrudniała ok. 4500 pracowników. Firma posiadała certyfikat wdrożenia i stosowania systemu zarządzania jakością ISO 9001.

Podstawowe wyposażenie
Pochylnie
Wulkan 1''' - dł. 245,30 m, szer. 25,90 m, maks. wielkość statku 33.500 DWT 
Suwnica bramowa: Q = 300 Mg Żurawie pochylniowe: 1 x 80 Mg,1 x 50 Mg, 1 x 32 Mg
Wulkan Nowa - dł. 265,80 m, szer. 39,23 m, maks. wielkość statku 70.000 DWT
Suwnica bramowa: Q = 450 Mg Żurawie pochylniowe: 1 x 80 Mg, 2 x 32 Mg
Odra Nowa - dł. 189 m, szer. 44 m, maks. wielkość statku 50.000 DWT
Suwnica bramowa: Q = 300 Mg Żurawie pochylniowe: 4 x 50 Mg

Inne
wyspecjalizowane do prac antykorozyjnych komory śrutownicze i malarskie
uzbrojenie technologiczne i udźwigowienie umożliwiające prefabrykację sekcji o masie do 240 Mg
nabrzeże wyposażone w 11 żurawi o wysięgu do 42 m i udźwigu do 50 Mg
SSN ma do dyspozycji maszyny do cięcia materiałów, w tym maszyny do cięcia blach (cięcie krzywoliniowe, proste) w tym dwie maszyny do cięcia plazmowego firmy ESAB z czego jedna z możliwością krawędziowego ukosowania blach, maszyny do obróbki plastycznej, w tym walce (rozpiętość 12 m) i giętarki do blach i profili, prasa hydrauliczna (700 Mg), maszyny do obróbki skrawaniem, w tym wiertarki, frezarki, tokarnie oraz inne maszyny i urządzenia oraz oprzyrządowania stosowane przy wykonawstwie konstrukcji stalowych, w tym ze stali Duplex.

Najważniejsze osiągnięcia
Do końca swego istnienia stocznia zbudowała 45 jednostek, w tym:

FESCO Vladimir - kontenerowiec - 2009, ostatni zwodowany statek w stoczni 
Trica - statek typu Con-Ro - 2007
Cala Pancaldo - prototypowy kontenerowiec - 2007
Timca - prototypowy statek typu Con-Ro - 2006
Norasia Atlas - kontenerowiec - 2005
Bow Star - chemikaliowiec ze zbiornikami ze stali nierdzewnej (Duplex) - 2004
Bow Sun - prototypowy chemikaliowiec ze zbiornikami ze stali nierdzewnej (Duplex) - 2003
Dana Sirena - prototypowy statek typu Ro-Pax - 2002



Zobacz też
AG Vulcan Stettin
Stettiner Oderwerke

Linki zewnętrzne
