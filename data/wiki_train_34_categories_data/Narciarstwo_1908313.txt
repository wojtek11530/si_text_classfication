Walter Demel (ur. 1 grudnia 1935 r. w Bayreuth) - niemiecki biegacz narciarski reprezentujący RFN, brązowy medalista mistrzostw świata. 

Kariera
Jego olimpijskim debiutem były igrzyska w Innsbrucku w 1964 roku. W swoim najlepszym starcie indywidualnym, w biegu na 30 km techniką kalsyczną zajął 10 miejsce. Wraz z kolegami z reprezentacji zajął także siódme miejsce w sztafecie 4x10 km. Cztery lata później, podczas igrzysk olimpijskich w Grenoble był między innymi dziewiąty w biegach na 30 i 50 km oraz ósmy w sztafecie. Najlepsze wyniki osiągnął jednak na igrzyskach olimpijskich w Sapporo w 1972 roku, gdzie był piąty w na dystansach 30 i 50 km oraz siódmy w sztafecie oraz biegu na 15 km. Pomimo wieku 40 lat wziął także udział w igrzyskach w Innsbrucku w 1976 roku, gdzie jego najlepszym indywidualnym wynikiem było 25 miejsce w biegu na 50 km. 

W 1962 roku wystartował na mistrzostwach świata w Zakopanem zajmując 22 miejsce w biegu na 30 km. Największy sukces w swojej karierze osiągnął na mistrzostwach świata w Oslo w 1966 roku, gdzie zdobył brązowy medal w biegu na 30 km. Wyprzedzili go jedynie dwaj Finowie: zwycięzca Eero Mäntyranta oraz drugi na mecie Kalevi Laurila. Na tych samych mistrzostwach był także dziewiąty w biegu na 15 km. Cztery lata później, na mistrzostwach w Wysokich Tatrach zajął między innymi szóste miejsce w biegu na 30 oraz siódme na 50 km. Mistrzostwa świata w Falun w 1974 roku były ostatnimi w jego karierze. W swoim najlepszym starcie, w biegu na 15 km zajął 18 miejsce.

Demel był ponadto czterdziestokrotnym mistrzem RFN, z czego 26 tytułów wywalczył indywidualnie. 

Osiągnięcia
Igrzyska olimpijskie


Mistrzostwa świata


Linki zewnętrzne
