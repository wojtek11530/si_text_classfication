
Marian Włodzimierz Żebrowski (ur. 28 grudnia 1896 w Puławach, zm. 24 września 1992 w Warszawie) – pułkownik broni pancernych Wojska Polskiego i PSZ na Zachodzie.

W II Rzeczypospolitej
Był synem Zdzisława i Anny z Prokopowiczów. Absolwent Gimnazjum Filologicznego w Lublinie. W listopadzie 1918 r. wstąpił do 7 Pułku Ułanów. W marcu 1920 r. odkomenderowany został na studia architektoniczne na Politechnice Warszawskiej. Ukończył kurs wojenny Szkoły Podchorążych. Od czerwca 1920 r. walczył na  froncie litewsko-białoruskim. Do 1930 r. służył w 7 Pułku Ułanów Lubelskich. W 1930 r. został przeniesiony do 2 Szwadronu Samochodów Pancernych w Warszawie na stanowisko młodszego oficera (dowódcy plutonu). W latach 1930-1936 pełnił służbę w 1 Dywizjonie Samochodów Pancernych, a w latach 1936-1939 w Dowództwie Broni Pancernych M.S.Wojsk. na stanowisku kierownika Referatu Wyszkolenia. W 1937 roku został przeniesiony z korpusu oficerów kawalerii do korpusu oficerów broni pancernych z równoczesną zmianą nazwy posiadanego stopnia rotmistrza na kapitana.

W PSZ na Zachodzie
Na front wyruszył jako dowódca Oddziałów Zaopatrywania 1 Dywizji Pancernej. Ciężko ranny w bitwie pod Falaise odesłany został do Anglii. Po rekonwalescencji, w maju 1945 r. został komendantem Szkoły Służby Zaopatrywania i Transportowej, a następnie szefem Służby Zaopatrywania i Transportowej I Korpusu Polskiego. W 1948 r. zwolniony został z Polskiego Korpusu Przysposobienia i Rozmieszczenia i przeniesiony do rezerwy. Pozostał na emigracji. Pełnił funkcję Prezesa Koła Żołnierzy dowództwa I Korpusu. 

Wydawał zeszyty historyczne "Ułani Lubelscy". Był pierwszym redaktorem "Przeglądu Zrzeszenia Kół Pułkowych Kawalerii", a następnie "Przeglądu Kawalerii i Broni Pancernej". 

Autor publikacji: 
Księga dziejów: 7 Pułku Ułanów Lubelskich im. Generała Kazimierza Sosnkowskiego, współautorzy: Józef Smoleński, Józef Smoleński-Kolec,
Polish Cultural Foundation, 1969 

Generał broni Kazimierz Sosnkowski: szef 7. Pułku Ułanów Lubelskich, Koło Żołnierzy 7. Pułku Ułanów Lubelskich, 1970 

Zarys historii polskiej broni pancernej, 1918-1947'', White Eagle Press Limited (T.U.), 1971 

''4 Batalion Pancerny, White Eagle Press - Stanisław Janicki, 1980 

Pluton trębaczy 7 Pułku Ułanów Lubelskich im. Gen. Kazimierza Sosnkowskiego: (na tle muzyki konnej Wojska Polskiego, poczynając od XVII wieku)'', Nakł. Koła Żołnierzy 7. Pułku Ułanów Lubelskich im. gen. K. Sosnkowskiego, 1981 

Konie 7 Pułku Ułanów Lubelskich im. gen. Kazimierza Sosnkowskiego, Poets and Painters Press, 1987, ISBN 0948668962, 9780948668968 

Stanowiska służbowe
dowódca plutonu
oficer ewidencyjny
adiutant szwadronu
zastępca dowódcy szwadronu ułanów (do 1930)
dowódcą plutonu samochodów pancernych
adiutant szwadronu
dowódca szwadronu samochodów pancernych (do 1936)
kierownik Referatu Wyszkolenia w Dowództwie Broni Pancernych M.S.Wojsk. - 1936 do 1939
szef sztabu 4 batalionu czołgów – 1939 (Francja) 
dowódca szwadronu czołgów w 1 Dywizjonie Rozpoznawczym
p.o. dowódcy 67 Batalionu Czołgów - od l sierpnia 1941
zastępca dowódcy 67 batalionu
kwatermistrz 16 Brygady Pancernej - od stycznia 1942 
dowódca Oddziałów Zaopatrywania 1 Dywizji Pancernej - od stycznia 1944
komendant Szkoły Służby Zaopatrywania i Transportowej - od maja 1945
szef Służby Zaopatrywania i Transportowej I Korpusu Polskiego  - od listopada 1945

Awanse
podporucznik – 1 stycznia 1921
porucznik - 1922
rotmistrz – 22 lutego 1934 ze starszeństwem z 1 stycznia 1934 i 7. lokatą w korpusie oficerów kawalerii
major – 1944
podpułkownik – 1964
pułkownik – 1990

Odznaczenia
Order Odrodzenia Polski 
Krzyż Walecznych dwukrotnie 
Srebrny Krzyż Zasługi
Medal Niepodległości
Krzyż Wojenny ze złotą gwiazdką (francuski)

Bibliografia
A. Suchcitz, M. Wroński: Barwa Pułku 7 Pancernego- zarys monograficzny. Wydawnictwo Instytutu Tarnogórskiego. Tarnowskie Góry 2002
Marian Żebrowski - ''"Zarys historii polskiej broni pancernej 1918-1947"''.  Zarząd Zrzeszenia Kół Oddz. Broni Pancernej. Londyn 1971











