
CEMI (Naukowo-Produkcyjne Centrum Półprzewodników)''' – nieistniejące już polskie przedsiębiorstwo produkujące mikroelektronikę. Centrum zlikwidowano w 1994.

Zakłady CEMI umiejscowione w Warszawie produkowały:
elementy dyskretne (diody i tranzystory, najpierw germanowe, a później (od 1971) krzemowe
bipolarne układy scalone (TTL)
unipolarne układy scalone (CMOS), a w tym układy mikroprocesorowe i pamięci, układy kalkulatorowe itp.

Zakłady początkowo mieściły się wyłącznie po stronie zachodniej ul. Komarowa. Później wybudowano budynki po stronie wschodniej. Była tam m.in. linia produkcji tranzystorów mocy i tyrystorów z licencji RCA.

Zasoby produkcji były na tyle znaczne, że podzespoły wykorzystywano w przemyśle krajowym.

W skład Przedsiębiorstwa Naukowo-Produkcyjne Centrum Półprzewidników UNITRA-CEMI wchodziły:
Fabryka Półprzewodników TEWA w Warszawie z zakładami zamiejscowymi w Ostródzie, Mońkach i Łęcznej
Zakład Podzespołów Elektronicznych KAZEL w Koszalinie
Zakład Elektroniczny w Toruniu
Zakład Budowy Urządzeń Technologicznych w Warszawie
Zakład Produkcji Urządzeń w Szczytnie

W CEMI na ul. płk. Władimira Komarowa 5 w Warszawie produkowano wtedy mikroprocesory (MCY7880) i przygotowano
produkcje pamięci do PC.

Po likwidacji zakładów CEMI część budynków po zachodniej stronie ul. Wołoskiej zaadaptowano (stare hale i magazyny) do funkcji mieszkalnych i biznesowo-rozrywkowych, tym bardziej że miały one atrakcyjne lokalizacje. Budynki po stronie wschodniej (C1-2 i C3) rozebrano. W Warszawie od dawna stare hale (największy bud. 16) UNITRA CEMI zamieniły się w zespół biurowców GTC (Globe Trade Centre) przy Wołoskiej.

Zobacz też
Unitra
Tewa
MIKROSTER MSA-80
Instytut Technologii Elektronowej

Linki zewnętrzne
