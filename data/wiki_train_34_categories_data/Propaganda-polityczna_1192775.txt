Program Naprawy Finansów Rzeczypospolitej (PNFR) – program gospodarczy autorstwa Grzegorza Kołodki mający na celu reformę systemu finansowego Polski i poprawę sytuacji ekonomicznej Polski. 

Zdaniem autora wiele późniejszych programów dot. finansów publicznych miało swoje źródło w Programie Naprawy Finansów Publicznych, m.in. Plan Hausnera bazujący na dziewiątym rozdziale PNFR. Autor podkreśla, że program ten wyznaczył na długie lata standard, na którym miały opierać się wszystkie późniejsze projekty.

Priorytetem PNFR było utrzymanie wysokiego wzrostu gospodarczego Polski i długofalowego utrzymania się na tej ścieżce. 

Po raz pierwszy o swojej polityce finansowej Grzegorz Kołodko mówił na konferencji prasowej w lipcu 2002 roku. Zasygnalizował ją poprzez symboliczne hasło odwrócenia się cyferek, co miało oznaczać przeskoczenie od notowanego w pierwszym kwartale 2002 r. tempa wzrostu PKB na poziomie 0,5% do 5,0%.

Elementy PNFR
Program Naprawy Finansów Rzeczypospolitej składa się z '''8 rozdziałów:'''
I.	Podstawowe makroproporcje rozwoju gospodarczego
II.	Finanse publiczne a akcesja do Unii Europejskiej
III.	Budżet państwa
IV.	Dochody jednostek samorządu terytorialnego
V.	Państwowe fundusze celowe i agencje Skarbu Państwa
VI.	Samodzielne publiczne Zakłady Opieki Zdrowotnej (ZOZ)
VII.	Funkcjonowanie jednostek szkolnictwa wyższego i nauki
VIII.	System podatkowy i daniny publicznoprawne

Scenariusz załamania gospodarczego
W ostatniej części PNFR zatytułowanej: Zaniechanie przebudowy finansów publicznych – scenariusz stagnacji gospodarczej i kryzysu finansowego oraz społeczno-gospodarczego nakreślona była wizja niepodjęcia przez rząd propozycji wyszczególnionych w PNFR. Autor sugerował, że takie wyjście skutkowałoby w utraceniu szansy na pozyskanie środków unijnych i niemożność stosowania wszystkich instrumentów Wspólnej Polityki Rolnej.

Przy braku realizacji założeń zawartych w PNFR Polska gospodarka mogłaby liczyć jedynie na około '''0,7% wzrostu rocznie. Skutkowałoby to w osiągnięciu w 2005 roku stopy bezrobocia na poziomie 21%. Ogólna sytuacja miałaby więc doprowadzić do załamania systemu finansów publicznych w kraju oraz wprowadzenia Polski w fazę długotrwałego kryzysu.
Stagnacja miałaby z kolei oznaczać zaprzepaszczenie szans rozwojowych, jakie stały przed polską gospodarką. Autor podkreślał, że takiego scenariusza można uniknąć wprowadzając w życie wszystkie założenia PNFR.

Bibliografia
Kołodko Grzegorz W.,  O Naprawie Naszych Finansów, wyd. Dom Organizatora, Toruń 2004






