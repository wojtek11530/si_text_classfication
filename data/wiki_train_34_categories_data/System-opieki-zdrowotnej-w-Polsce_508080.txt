Izabela Płaneta-Małecka (ur. 8 grudnia 1930 we Lwowie) – polska lekarka, pediatra i polityk, minister zdrowia i opieki społecznej (1988–1989). 

Życiorys
W 1954 ukończyła Akademię Medyczną w Łodzi. Od 1979 profesor nauk medycznych, a od 1985 profesor Wojskowej Akademii Medycznej. Autorka wielu prac w dziedzinie pediatrii. Od 14 października 1988 do 1 sierpnia 1989 była ministrem zdrowia i opieki społecznej w rządzie Mieczysława Rakowskiego. Obecnie pracuje w Instytucie Centrum Zdrowia Matki Polki w Łodzi jako konsultant w Klinice Gastroenterologii i członek Rady Naukowej Instytutu.

Bibliografia
Życie Warszawy z 15 października 1988








