Elvira Dones – (ur. 1960 w Durrës) – albańska pisarka, dziennikarka, dokumentalistka i scenarzystka filmowa.

Studiowała na Uniwersytecie Tirańskim. Po studiach podjęła pracę w telewizji albańskiej, realizowała także projekty filmowe. W 1988 roku uciekła z kraju i znalazła schronienie w Szwajcarii. Obecnie mieszka w Waszyngtonie, gdzie pracuje jako dokumentalistka i autorka scenariuszy. Jej powieści koncentrują się na problemie kobiet-emigrantek, często są też wzbogacone jej własnymi doświadczeniami. W 2007 r. zrealizowała w północnej Albanii głośny film o „dziewicach Kanunu” – Virgjëreshat e Betuara. Oparty na wywiadach z 12 kobietami film uzyskał nagrodę dla najlepszego filmu dokumentalnego na Festiwalu Filmu Kobiecego w Baltimore. W 2010 nakładem wydawnictwa DodoEditor ukazała się powieść E.Dones – Zaprzysiężona dziewica, w tłumaczeniu z języka włoskiego, dokonanym przez Annę Gogolin.

Proza
1997: Dashuri e huaj (Obca miłość)
1998: Kardigan
1999: Lule të gabuara (Błędne kwiaty, opowiadania)
2000: Yjet nuk vishen kështu (Gwiazdy nie ubierają się w taki sposób)
2001: Ditë e bardhë e fyer
2004: Më pas heshtja
2007: Hana
2007: Vergine Giurata (Zaprzysiężona dziewica)
2009: I love Tom Hanks (Përralla moderne)''
2011: Piccola guerra perfetta

Linki zewnętrzne
Bibliografia
Filmi për gratë me dinjitet të rrallë (wywiad), Teuta. Reviste per gruan XII 2007.







