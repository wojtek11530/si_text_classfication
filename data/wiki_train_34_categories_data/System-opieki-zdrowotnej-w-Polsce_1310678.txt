Jarosław Jan Pinkas (ur. 29 sierpnia 1955 w Gliwicach) – polski lekarz, polityk i działacz społeczny, od 2005 do 2007 podsekretarz stanu w Ministerstwie Zdrowia oraz prezes Polskiego Czerwonego Krzyża.

Życiorys
Ukończył studia na Wydziale Lekarskim Akademii Medycznej w Warszawie (specjalizacja II stopnia w zakresie medycyny rodzinnej i II stopnia w zakresie zdrowia publicznego). Jest doktorem nauk medycznych

Od 1998 był zastępcą Kierownika Oddziału Regionalnego ds. Ubezpieczeń Zdrowotnych w Biurze Pełnomocnika Rządu ds. Wprowadzenia Powszechnego Ubezpieczenia Zdrowotnego. Przez 3 lata był asystentem prof Religi w Klinice Kardiochirurgii Centralnego Szpital Klinicznego MSW. Przed powołaniem do rządu był zastępcą dyrektora ds. klinicznych i organizacyjnych Instytutu Kardiologii w Aninie.

Od grudnia 2005 do grudnia 2007 był prezesem Polskiego Czerwonego Krzyża. 

Od 4 listopada 2005 do 28 listopada 2007 z rekomendacji Prawa i Sprawiedliwości sprawował funkcję wiceministra zdrowia. 

Po wyborach w 2007 wygrał konkurs na stanowisko dyrektora Narodowego Instytutu Zdrowia Publicznego - Państwowego Zakładu Higieny. 

16 kwietnia 2008 został zatrzymany przez funkcjonariuszy ABW pod zarzutem korupcji w kontaktach z jedną z firm farmaceutycznych. 18 kwietnia 2008 sąd wydał nakaz trzymiesięcznego tymczasowego aresztowania. 21 maja sąd zdecydował o tym, że po wpłaceniu 200 tys. zł kaucji będzie mógł opuścić areszt.

Życie prywatne
Żona Jarosława Pinkasa, Katarzyna, jest lekarzem-ginekologiem.











