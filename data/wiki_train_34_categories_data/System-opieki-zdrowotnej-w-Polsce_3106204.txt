Wojewódzki Szpital Zespolony w Elblągu '''- elbląski szpital specjalistyczny położony na ul. Królewieckiej 146.

Budowa
Początki szpitala sięgają roku 1972, kiedy uchwałą Miejskiej Rady Narodowej w Elblągu zapadła decyzja o jego budowie. Realizacja inwestycji została powierzona Elbląskiemu Kombinatowi Budowlanemu. Miała kosztować około 500 mld ówczesnych złotych. Według wstępnych założeń, szpital miał składać się z budynku głównego (610 łóżek), pawilonu psychiatrycznego (180 łóżek) i poradni poradni przyszpitalnej. Budowa ruszyła dwa lata później i termin jej końca wyznaczono na 1980 (jednak kilkakrotnie ulega przesunięciu). Pierwszym dyrektorem szpitala był lek. med. Hieronim Wagner.

W 1985 oddana do użytku została przyszpitalna przychodnia zdrowia. 1 maja 1987 roku dyrektorem szpitala został lek. med. Jerzy Litwin, zaś Naczelną Pielęgniarką Szpitala - Krystyna Rakowska. Od roku 1987 do WSZ przenoszone są poradnie specjalistyczne (wcześniej były one rozproszone po całym mieście). W tym samym roku ukończono budowę: pięciokondygnacyjnego bloku łóżkowego, bloku dziecięcego, kuchni, pralni oraz bloku pomocy doraźnej. Najważniejsze stanowiska uzyskali przede wszystkim lekarze specjaliści pracujący wcześniej w innych elbląskich szpitalach. Budowa zmierzała ku końcowi.

27 czerwca 1988 uruchomiona została Izba Przyjęć, a już dwa dni później zostali przyjęci pierwsi pacjenci (na Oddział Neurologiczny). Pierwszy zabieg (usunięcia wyrostka robaczkowego) został wykonany 13 lipca. 18 lipca działalność rozpoczyna Oddział Ginekologii i Położnictwa.  Pierwszego dnia rodzi się na nim 9 dzieci. Do końca roku 1988 w Wojewódzkim Szpitalu Zespolonym uruchomionych zostało 
w sumie 15 oddziałów: neurologiczny, pediatryczny A i B, otolaryngologiczny, intensywnej opieki medycznej, anestezjologii, wewnętrzny I i II, okulistyczny, kardiologiczny, chirurgiczny, ortopedyczny, położniczy, ginekologiczny, noworodkowy oraz neurochirurgii.

Oddziały
Izba Przyjęć
Szpitalny Oddział Ratunkowy
Blok operacyjny
Dział Ratownictwa Medycznego
Oddział Anestezjologii i Intensywnej Terapii
Oddział Chirurgii Ogólnej i Naczyniowej
Oddział Chirurgii Onkologicznej
Oddział Chirurgii Urazowo - Ortopedycznej
I Oddział Chorób Wewnętrznych z Pododdziałem Gastroenterologicznym
II Oddział Chorób Wewnętrznych z Pododdziałem Endokrynologicznym
Oddział Dermatologiczny
Oddział Ginekologii, Położnictwa i Patologii Ciąży
Oddział Intensywnego Nadzoru Kardiologicznego
Oddział Kardiologiczny z Pododdziałem Kardiologii Inwazyjnej
Oddział Neurochirurgii,Traumatologii z Pododdziałem Neurospondyliatrii
Oddział Neurologiczny z Pododdziałem Udarowym
Oddział Niemowlęcy
Oddział Noworodka, Patologii i Intensywnej Terapii Noworodka
Oddział Okulistyczny
Oddział Onkologiczny
Oddział Otolaryngologiczny z Pododdziałem Chirurgii Szczękowo-Twarzowej
Oddział Pediatryczny z Pododdziałem Neurologiczno - Rehabilitacyjnym
Oddział Reumatologiczny
Oddział Urologiczny




