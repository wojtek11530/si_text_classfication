
Hans-Joachim Walter Rudolf Siegfried Marseille (ur. 13 grudnia 1919 w Berlinie; zginął 30 września 1942) – niemiecki pilot, as myśliwski podczas II wojny światowej. Znany pod przydomkiem Gwiazda Afryki i Pustynny Orzeł.

Życiorys
Hans-Joachim Marseille urodził się w Berlinie w rodzinie o korzeniach francuskich (jego przodkowie uciekli z Francji podczas prześladowania hugenotów).

W listopadzie 1938 wstąpił w szeregi niemieckiej Luftwaffe. Podczas II wojny światowej uczestnik Bitwy o Anglię, walk lotniczych na Bałkanach i w Afryce Północnej. Autor 158 zwycięstw powietrznych, które osiągnął przede wszystkim podczas walk w Afryce, latając na myśliwcu Messerschmitt Bf 109, głównie na wersjach E i F. Podczas Bitwy o Anglię uzyskał 7 zwycięstw (wszystkie stanowiły samoloty Spitfire). 
Największe sukcesy odniósł latając na Bf-109 F4 w czasie walk w Afryce Północnej. 

Początkowo latał w I/LG2, ale za niesubordynację (odmawiał atakowania cywilnych celów) przeniesiono go do 4 Gruppe 52 Jagdgeschwader (4/JG52 - 4 dywizjonu 52 pułku myśliwskiego). Był też karany za inne "niesubordynacje" (pijaństwo i towarzystwo kobiet).

Był jednym z najmłodszych kapitanów w niemieckich siłach powietrznych. 1 września 1942 wsławił się zestrzeleniem 17 samolotów brytyjskich; tego dnia otrzymał awans do stopnia kapitana, a dwa dni później: Brylanty do Krzyża Rycerskiego. 

30 września 1942 podczas powrotu z lotu bojowego nad Egiptem zawiódł silnik w jego samolocie. W trakcie opuszczania maszyny Jochen (jak nazywali go towarzysze), uderzył w statecznik pionowy samolotu. 

Odbył 382 loty bojowe, zestrzeliwując 158 samolotów (wszystkie na froncie zachodnim, co daje mu pierwsze miejsce wśród ilości zwycięstw na tym teatrze działań); były wśród nich maszyny brytyjskie, australijskie, kanadyjskie, nowozelandzkie i południowo-afrykańskie, oraz prawdopodobnie francuskie z sił "wolnej Francji" w Afryce. 

Wielokrotnie odznaczony, w tym jako jeden z czterech niemieckich pilotów: Krzyżem Rycerskim z Liśćmi Dębu, Mieczami i Brylantami. 

Adolf Galland nazywał go wirtuozem wśród pilotów myśliwskich.
 
Hans-Joachim Marseille nie był nazistą. Nie należał do NSDAP, jego poglądy odbiegały od oficjalnych i przyjętych poglądów w III Rzeszy – miał przyjaciela murzyna – Mathiasa (jeńca wojennego ze strzelców południowo-afrykańskich), który był jego adiutantem, oraz pułkowym kierowcą. 

Awanse
Flieger – 7 listopada 1938
Fahnenjunker – 13 marca 1939
Fahnenjunker-Gefreiter – 1 maja 1939
Fahnenjunker-Unteroffizier – 1 lipca 1939
Fähnrich – 1 listopada 1939
Oberfähnrich – 1 marca 1941
Leutnant – 1 kwietnia 1941
Oberleutnant – 1 kwietnia 1942
Hauptmann – 1 września 1942

Odznaczenia
Krzyż Rycerski Krzyża Żelaznego z Liśćmi Dębu, Mieczami i Brylantami
Krzyż Rycerski – 22 lutego 1942
Liście Dębu (nr 97) – 6 czerwca 1942
Miecze (nr 12) – 18 czerwca 1942
Brylanty (nr 4) – 3 września 1942
Krzyż Niemiecki w Złocie – 24 listopada 1941
Krzyż Żelazny I Klasy – 17 września 1940
Krzyż Żelazny II Klasy – 9 września 1940
Puchar Honorowy Luftwaffe
Złota odznaka pilota frontowego Luftwaffe z liczbą "300"
Złota odznaka pilota-obserwatora Luftwaffe z Brylantami
Wstęga Naramienna Afrika
Kordzik Honorowy Armii (Ehrendolch des Heeres)
Złoty Medal Waleczności Wojskowej – Włochy, 18 sierpnia 1942
włoska Odznaka Pilota



Linki zewnętrzne
