

Siergiej Siergiejewicz Prokofjew, ros. Серге́й Сергеевич Проко́фьев (ur.  w Soncowce, w Rosji, zm. 5 marca 1953 w Moskwie, ZSRR) – rosyjski kompozytor, pianista oraz dyrygent. Jeden z najwybitniejszych, najpopularniejszych i najczęściej nagrywanych kompozytorów XX w. Jako pianista, kontynuator tradycji świetnych rosyjskich kompozytorów- pianistów: Antona Rubinsteina, A. Skriabina czy S. Rachmaninowa. Jako kompozytor muzyki fortepianowej stworzył własny styl, którego cechą charakterystyczną jest szczególnie intensywne wykorzystanie dynamicznych możliwości instrumentu i związanych z nimi efektów dźwiękowych, charakteryzujący się ilustracyjnością, humorem, bogatą ekspresją, umiejętnym łączeniem dysonansu z tonalnością oraz elementów muzyki industrialnej z elementami ludowymi. Wraz z Igorem Strawinskim, Dymitrem Szostakowiczem i Paulem Hindemithem jeden z najważniejszych reprezentantów neoklasycyzmu w muzyce. Wykształcił rozpoznawalny styl, popularność zawdzięcza przede wszystkim Symfonii Klasycznej, bajce symfonicznej Piotruś i Wilk, III Koncertowi fortepianowemu C-dur, baletowi Romeo i Julia, suicie Porucznik Kiże oraz muzyce do filmów Siergieja Eisensteina.

Biografia
Z muzyką Prokofjew zapoznał się w domu rodzinnym dzięki matce, która udzielała mu pierwszych lekcji gry na fortepianie gdy miał 5 lat.
Pierwsze próby kompozytorskie – walce, marsze, dwie opery: Olbrzym i Na bezludnych wyspach, zwróciły uwagę Siergieja Taniejewa. Za jego namową Prokofjew rozpoczął w 1902 roku naukę muzyki (harmonia i kompozycja) u Reinholda Gliere'a. Po dwóch latach wstąpił do konserwatorium petersburskiego (harmonia i kontrapunkt – Anatol Liadow, orkiestracja – Nikołaj Rimski-Korsakow, dyrygentura – M. Czeriepin, fortepian – Anna Jesipowa). W 1908 wziął po raz pierwszy udział w „Wieczorach Muzyki Współczesnej” S. Diagilewa. W 1914 roku Prokofjew ukończył konserwatorium jako świetny pianista i kompozytor, odznaczony pierwszą nagrodą za I Koncert fortepianowy. W 1918 roku opuścił kraj, udając się najpierw do Ameryki, później do Francji. Szybko zdobył sławę znakomitego pianisty-wirtuoza i niezwykle oryginalnego kompozytora. W Paryżu nawiązał współpracę z Siergiejem Diagilewem. Pisał dla niego balety: Syn marnotrawny, Nad Dnieprem, Stalowy krok. Tutaj związany był z bardzo kosmopolityczną grupą Triton (obok Milhauda, Honegerra, Poulenca i Martinu). W 1936 roku powrócił na stałe do Rosji, gdzie prócz pracy kompozytorskiej zajmował się pedagogiką prowadząc klasę kompozycji w Konserwatorium w Moskwie.



W całej twórczości Prokofjewa zaobserwować można charakterystyczne dla jego stylu cechy: ogólna antyromantyczność, nieustępliwość rytmiki (często ostinatowej), gwałtowna dynamiczność, liryzm, humorystyczne w intencjach cytowanie znanych zwrotów melodyczno-harmonicznych, uchwytność melodyki, pikanteria harmoniczna i kolorystyczna, ogólna przejrzystość założeń i mistrzowska precyzja ich realizacji.

On sam tak charakteryzował przemiany w swojej muzyce:

Pierwsza linia – klasyczna, raz przyjmuje postać neoklasyczną (sonaty, koncerty), to znowu naśladuje klasykę XVIII wieku (gawoty). Druga linia – nowatorska początkowo była poszukiwaniem własnego języka harmonicznego, następnie zmieniła się w poszukiwanie języka do wyrażania silnych emocji (Sarkazmy, Suita scytyjska, Gracz, Siedmiu, II Symfonia i in.). Chociaż dotyczy ona przede wszystkim języka harmonicznego, należą tu jednak także nowości w intonacji melodii, w instrumentacji i dramaturgii. Trzecia linia – linia tokkatowa albo, jeśli kto woli, motoryczny, to prawdopodobnie linia najmniej cenna. Linia czwarta – liryczna: początkowo pojawia się jako liryczno-kontemplacyjna, czasami niezupełnie związana z melodią..., czasami zaś związana z melodią dłuższą lub krótszą (m.in. początek Koncertu skrzypcowego). Linia ta pozostawała niezauważona albo zauważono ją po upływie czasu. Liryki w ciągu długiego czasu odmawiano mi w ogóle i, nie podsycana, rozwijała się powoli. Za to później zwracałem na nią coraz więcej i więcej uwagi.

Śmierć
Zmarł 5 marca 1953. Tego samego dnia zmarł również przywódca Związku Radzieckiego Józef Stalin. Zgon Stalina skupił na sobie uwagę całego narodu, w związku z czym śmierć kompozytora była nieomalże niezauważona, a państwowe uroczystości żałobne uniemożliwiały przeprowadzenie pogrzebu Prokofjewa. Zbieg tych dwóch wydarzeń stał się także tematem anegdoty, związanej z osobą dyrygenta Grzegorza Fitelberga, dyrektora Wielkiej Orkiestry Symfonicznej Polskiego Radia – dzień po śmierci Stalina i Prokofjewa Fitelberg po przyjściu na próbę orkiestry miał zwrócić się do muzyków słowami: Panowie, proszę wstać. Dziś w nocy umarł wielki radziecki kompozytor Siergiej Prokofjew. Proszę uczcić minutą ciszy. Po minucie miał z kolei powiedzieć do koncertmistrza: Panie Wochniak, podobno Stalin też umarł.

Najważniejsze dzieła


Opery
Gracz, op. 24 (1915-1916)
Miłość do trzech pomarańczy, op. 33 (1919)
Ognisty anioł, op. 37 (1919-1927)
Siemion Kotko, op. 81 (1939)
Zaręczyny w klasztorze, op. 86 (1940)
Wojna i pokój, op. 91 (1941-1942)
Opowieść o prawdziwym człowieku (1948, Kijów 1961)

Balety
Błazen (Bajka o błaźnie, co siedmiu błaznów przechytrzył)'', op. 21 (1915-1920)
Stalowy krok, op. 41 (1925)
Syn marnotrawny, op. 46 (1928)
Nad Dnieprem, op. 51 (1930)
Romeo i Julia, op. 64 (1935-1936)
Kopciuszek '', op. 87 (1940-1944)
Baśń o kamiennym kwiecie, op. 118 (1948-1950)
Piotruś i Wilk(1936)

Muzyka filmowa
Porucznik Kiże (1933)
Aleksander Newski (1938)
Iwan Groźny, op. 116 (1942-1945)

Symfonie
I Symfonia D-dur "Klasyczna"'', op. 25 (1916-1917)
II Symfonia d-moll, op. 40 (1924)
III Symfonia c-moll, op. 44 (1928)
IV Symfonia C-dur, op. 47 (1930), ponownie zredagowana w 1947 r. jako op. 112
V Symfonia B-dur, op. 100 (1944)
VI Symfonia es-moll, op. 111 (1945-1947)
VII Symfonia cis-moll, op. 131 (1951-1952)

Koncerty
fortepianowe
I Koncert fortepianowy Des-dur, op. 10 (1911-1912)witalistyczny
II Koncert fortepianowy g-moll, op. 16 (1913), ponownie zredagowany w 1923 r. jeden z najtrudniejszych koncertów fortepianowych
III Koncert fortepianowy C-dur, op. 26 (1917-1921)najbardziej znany
IV Koncert fortepianowy B-dur (na lewą rękę), op. 53 (1931)
V Koncert fortepianowy G-dur, op. 55 (1932)
skrzypcowe
I Koncert skrzypcowy D-dur, op. 19 (1916-1917)
II Koncert skrzypcowy g-moll, op. 63 (1935)
wiolonczelowe
Symfonia-Koncert e-moll na wiolonczelę i orkiestrę, op. 125 (1950-1952); w pierwszej redakcji jako I Koncert wiolonczelowy e-moll op. 58
Concertino g-moll na wiolonczelę i orkiestrę, op. 132 (1952)

Suity i inne utwory orkiestrowe
Jesienny szkic, op. 8 (1910-1914-1934)
Suita scytyjska na wielką orkiestrę symfoniczną, op. 20, mniej znana jako Ała i Łołłij (1915)
Suita symfoniczna z baletu "Błazen"'', op. 21bis (1922)
Suita symfoniczna z opery "Miłość do trzech pomarańczy"'', op. 33bis (1924)
Suita symfoniczna z baletu "Nad Dnieprem"'', op. 51bis (1933)
Suita symfoniczna z filmu "Porucznik Kiże"'', op. 60 (1933-1934)
I Suita symfoniczna z baletu "Romeo i Julia"'', op. 64bis (1936)
II Suita symfoniczna z baletu "Romeo i Julia"'', op. 64ter (1936)
Piotruś i wilk, op. 67 (1936), bajka symfoniczna dla dzieci na głos recytujący i wielką orkiestrę symfoniczną
III Suita symfoniczna z baletu "Romeo i Julia"'', op. 101 (1946)
I Suita symfoniczna z baletu "Kopciuszek"'', op. 107 (1946)
II Suita symfoniczna z baletu "Kopciuszek"'', op. 108 (1946)
III Suita symfoniczna z baletu "Kopciuszek"'', op. 109 (1946)

Utwory kameralne
Uwertura żydowska na klarnet, fortepian i kwartet smyczkowy, op. 34 (1919)
Kwintet g-moll na obój, klarnet, skrzypce, altówkę i kontrabas, op. 39 (1924)
Sonata C-dur na dwoje skrzypiec, op. 56 (1932)
I Sonata f-moll na skrzypce i fortepian, op. 80 (1938-1946)
Sonata D-dur na flet i fortepian, op. 94 (1943)
II Sonata D-dur na skrzypce i fortepian, op. 94bis (1944), transkrypcja Sonaty fletowej
Sonata C-dur na wiolonczelę i fortepian, op. 119 (1949)

Utwory fortepianowe
sonaty fortepianowe
I Sonata f-moll, op. 1 (1909)
II Sonata d-moll, op. 14 (1912)
III Sonata a-moll "Ze starych zeszytów"'', op. 28 (1917)
IV Sonata c-moll "Ze starych zeszytów"'', op. 29 (1917)
V Sonata C-dur, op. 38 (1923)
VI Sonata A-dur "Wojenna"'', op. 82 (1939-1940)
VII Sonata B-dur "Wojenna"'', op. 83 (1939-1942)
VIII Sonata B-dur "Wojenna"'', op. 84 (1939-1944)
IX Sonata C-dur, op. 103 (1947)
inne utwory
Podszepty diabelskie, op. 4/4 (1910-1912)
Toccata d-moll, op. 11 (1912)
Sarkazmy, op. 17 (1912-1914), 5 utworów
Wizje ulotne (Visions fugitives)'', op. 22 (1915-1917), 20 utworów
Bajki starej babuni, op. 31 (1918), 4 utwory
Sonatina pastoralna, op. 59/3 (1934)
Muzyka dziecięca op. 65
liczne transkrypcje fragmentów baletów i oper, m.in.: Miłość do trzech pomarańczy, Romeo i Julia, Kopciuszek, Wojna i pokój

Dzieła wokalne
Ich siedmiu, op. 30 (1917), kantata na tenor dramatyczny, chór i orkiestrę (sł. K. Balmont)
Kantata na XX-lecie Października, op. 74 (1936-1937) na 2 chóry, orkiestrę symfoniczną, orkiestrę wojskową, orkiestrę akordeonów i perkusję, do tekstów K. Marksa, W. Lenina i J. Stalina
Aleksander Newski, op. 78 (1938-1939), kantata na mezzosopran, chór i orkiestrę, słowa W. Łukowski i S. Prokofiew
Zdrawica, op. 85 (1939), kantata na chór i orkiestrę

Muzyka filmowa
Porucznik Kiże
Dama Pikowa
Aleksander Newski
Iwan Groźny
Miłość i śmierć

Muzyka teatralna
Noce egipskie
Hamlet



Literatura
S.S. Prokofiew: Matieriały, dokumienty, wospominanija, Moskwa 1956,
I. Niestiew: S. Prokofiew, Moskwa 1957
O twórczości Sergiusza Prokofiewa, red. Z. Lissa, Kraków 1962
M.R. Hofmann: Serge Prokofiev, Paris 1963
M.G. Aranowski: Miełodika Sergiusza Prokofiewa, Leningrad 1969
S. Prokofiew: Autobiografia. Kraków, PWM 1970
S. Prokofiew: Merci za miły list, Kraków 1970
S. Prokofiew: Refleksje, notatki i wypowiedzi, Kraków 1971
J. Jaroszewicz: Prokofiew. Kraków, PWM 1983

Zobacz też

Dymitr Szostakowicz
Kompozytorzy muzyki poważnej
Wielkie symfonie
Wielkie koncerty fortepianowe
Wielkie koncerty skrzypcowe

Linki zewnętrzne
