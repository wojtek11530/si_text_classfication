Międzynarodowy Konkurs im. Piotra Czajkowskiego – jeden z najważniejszych i najbardziej prestiżowych konkursów dla instrumentalistów na świecie. Odbywa się w Moskwie regularnie co cztery lata od roku 1958, zmiana nastąpiła w 2006 roku gdy konkurs przesunięto o rok. Od 2007 r. konkurs odbywa się zgodnie z czteroletnim harmonogramem. Należy do Światowej Federacji Międzynarodowych Konkursów Muzycznych z siedzibą w Genewie

Aby utrzymać wysoki poziom konkursu, w 2007 roku organizatorzy wprowadzili zmiany do regulaminu: 
komitet Organizacyjny konkursu zapewnia promocję koncertową laureatów na całym świecie,
jury zmieniło system głosowania z tajnego na otwarty dla publiki,
konkurs jest nadawany na żywo przez Internet.

Początkowo konkurs był organizowany tylko w dwóch kategoriach: dla pianistów i skrzypków. W 1962 roku, podczas drugiej edycji dodano kategorię dla wiolonczelistów, podczas trzeciej w 1966 r. - dla wokalistów. W 1990 roku wprowadzono ostatnią kategorię - lutnictwo artystyczne w dyscyplinie skrzypce, altówka i wiolonczela.

Konkurs organizowany jest przez komitet składający się z wybitnych muzyków rosyjskich oraz impresariat Rosyjskiego Biura Koncertowego "Commonwealth". Uczestników ocenia międzynarodowe jury, wybitni instrumentaliści, profesorowie akademii muzycznych, dyrektorzy instytucji muzycznych, a także laureaci poprzednich edycji konkursu.

Eliminacje odbywają się w trzech rundach trwając przez cały miesiąc, przyznawanych jest 26 nagród: sześć w każdej kategorii instrumentalistów oraz po cztery dla głosów męskich i żeńskich. Regulamin dopuszcza możliwość nie przyznania nagrody, a także podzielenie jej ex aequo. We wczesnych edycjach konkursu przyznawano do ośmiu nagród.

Od 14 czerwca do 2 lipca 2011 odbył się w Moskwie XIV Międzynarodowy Konkurs im. Piotra Czajkowskiego pod auspicjami rządu federalnego i rosyjskiego Ministerstwa Kultury Federacji Rosyjskiej w kategoriach fortepian, skrzypce, wiolonczela (dla kandydatów od 16 do 30 roku życia w dniu konkursu) i kategorii śpiewu (19-32 lata).

Laureaci
Laureaci złotych medali przyznanych w danym roku i kategorii (pierwsze nagrody - chyba, że podano inaczej)

Fortepian
1958: Van Cliburn
1962: Władimir Aszkenazi oraz John Ogdon pierwsza nagroda ex aequo, Yin Chengzong oraz Susan Starr druga nagroda ex aequo.
1966: Grigorij Sokołow
1970: Vladimir Krainev oraz John Lill pierwsza nagroda ex aequo.
1974: Andrei Gavrilov
1978: Mikhail Pletnev
1982: Pierwszej nagrody nie przyznano. Peter Donohoe oraz Władimir Owczinnikow druga nagroda ex aequo.
1986: Barry Douglas
1990: Boris Bieriezowski
1994: Pierwszej nagrody nie przyznano. Nikolai Lugansky druga nagroda.
1998: Denis Matsuev 
2002: Ayako Uehara
2007: Pierwszej nagrody nie przyznano. Miroslav Kultyshev druga nagroda.
2011: Daniił Trifonow

Skrzypce
1958: Valery Klimov
1962: Boris Gutnikov oraz Shmuel Ashkenasi
1966: Viktor Tretiakov
1970: Gidon Kremer
1974: Pierwszej nagrody nie przyznano. Eugene Fodor, Ruben Agaranyan oraz Rusudan Gvasaliya druga nagroda ex aequo.
1978: Elmar Oliveira oraz Ilya Grubert pierwsza nagroda ex aequo, Dylana Jenson druga nagroda ex aequo.
1982: Viktoria Mullova oraz Sergei Stadler pierwsza nagroda ex aequo.
1986: Raphaël Oleg oraz Ilya Kaler pierwsza nagroda ex aequo.
1990: Akiko Suwanai
1994: Pierwszej nagrody nie przyznano. Anastasia Chebotareva oraz Jennifer Koh druga nagroda ex aequo.
1998: Nikolay Sachenko
2002: Pierwszej nagrody nie przyznano. Tamaki Kawakubo oraz Chen Xi druga nagroda ex aequo.
2007: Mayuko Kamio

Wiolonczela
1962: Natalia Shakhovskaya
1966: Karine Georgyan
1970: David Geringas
1974: Boris Pergamenshchikov
1978: Nathaniel Rosen
1982: Antonio Meneses
1986: Mario Brunello oraz Kirill Rodin
1990: Gustav Rivinius
1994: Pierwszej, drugiej i trzeciej nagrody nie przyznano. Eileen Moon oraz Georgi Gorjunov czwarta nagroda ex aequo.
1998: Denis Shapovalov
2002: Pierwszej nagrody nie przyznano. Johannes Moser druga nagroda.
2007: Sergey Antonov

Śpiew - mężczyźni
1966: Vladimir Atlantov
1970: Yevgeny Nesterenko
1974: Ivan Ponomarenko
1978: Pierwszej nagrody nie przyznano. Valentin Pivovarov oraz Nikita Storozhev druga nagroda ex aequo.
1982: Paata Burchuladze
1986: Grigory Gritsyuk
1990: Hans Choi
1994: Yuan Chengye
1998: Besik Gabitashvili
2002: Mikhail Kazakov
2007: Alexander Tzimbaluk

Śpiew - kobiety
1966: Jane Marsh
1970: Yelena Obraztsova i Tamara Sinjawskaja – ex equo
1974: Pierwszej nagrody nie przyznano. Lyudmila Sergienko, Sylvia Sass oraz Stefka Evstatieva druga nagroda ex aequo.
1978: Lyudmila Shemchuk
1982: Lidiya Zabilyasta
1986: Natalia Erasova
1990: Deborah Voigt
1994: Marina Lapina. Hibla Gerzmava - Grand Prix.
1998: Mieko Sato
2002: Aitalina Afanasieva-Adamova
2007: Albina Shagimuratova

Polacy w jury
Jedyną edycją, w której do Moskwy nie został zaproszony żaden Polak, był X konkurs w 1994 roku.

1958: Grażyna Bacewicz (skrzypce), Henryk Sztompka (fortepian)
1962: Kazimierz Wiłkomirski (wiolonczela), Grażyna Bacewicz (skrzypce)
1966: Zbigniew Drzewiecki (fortepian), Andrzej Hiolski (śpiew), Kazimierz Wiłkomirski (wiolonczela)
1970: Halina Czerny-Stefańska (fortepian), Andrzej Hiolski (śpiew), Irena Dubiska (skrzypce), Kazimierz Wiłkomirski (wiolonczela)
1974: Halina Czerny-Stefańska (fortepian), Ewa Bandrowska-Turska (śpiew), Kazimierz Wiłkomirski (wiolonczela)
1978: Halina Czerny-Stefańska (fortepian), Irena Dubiska (skrzypce), Kazimierz Wiłkomirski (wiolonczela)
1982: Urszula Trawińska-Moroz (śpiew), Krzysztof Penderecki (skrzypce), Regina Smendzianka (fortepian) 
1986: Halina Czerny-Stefańska (fortepian), Zenon Brzewski (skrzypce)
1990: Andrzej Jasiński (fortepian), Urszula Trawińska-Moroz (śpiew), Kazimierz Michalik (wiolonczela)
1994: (brak polskiego jurora)
1998: Halina Czerny-Stefańska (fortepian), Wanda Wiłkomirska (skrzypce), Kazimierz Michalik (wiolonczela)
2002: Piotr Paleczny (fortepian)
2007: Andrzej Jasiński (fortepian), Kazimierz Michalik (wiolonczela)



Linki zewnętrzne
