'''3 Szkolny Pułk Czołgów – szkolny oddział broni pancernej ludowego Wojska Polskiego.

Pułk sformowany został 7 maja 1944 na mocy rozkazu Nr 05 dowódcy Armii Polskiej w ZSRR. Jego zalążkiem były kursy specjalistów czołgowych organizowane przy 1 pułku czołgów. Zajęcia na kursach rozpoczęto 15 czerwca 1943. Pierwsza promocja oficerów miała miejsce we wrześniu 1943. Następnie kursy przesunięto w rejon Sum. W związku z rozpoczęciem formowania 1 Korpusu Pancernego dotychczasowe kursy specjalistów czołgowych zostały przekształcone zostały w szkolny pułk czołgów z siedzibą w  Berdyczowie. We wrześniu 1944 pułk przybył do kraju, gdzie szkolił około 20 specjalności: dowódców i załogi czołgów oraz dział pancernych wszystkich typów będących na uzbrojeniu ludowego WP.

W dniu zakończenia wojny pułk liczył 2177 ludzi. W 1945 pułk przedyslokowano do Modlina, gdzie po zakończeniu wojny nadal szkolił czołgistów w systemie pokojowym. W 1947 jednostka otrzymała sztandar ufundowany przez społeczeństwo ziemi płońskiej.

Skład etatowy





Dowództwo i sztab
1 batalion czołgów (mechaników-kierowców)
2 batalion czołgów (celowniczych)
3 batalion czołgów (strzelców -radiotelegrafistów)
4 batalion samochodów pancernych
inne jednostki szkolne:
dywizjon artylerii
kompania łączności
kompania saperów
pluton chemiczny
batalion zabezpieczenia

Zgodnie z etatem stan stały pułku liczyć miał 550 żołnierzy, w tym 214 oficerów, 287 podoficerów i 49 szeregowców oraz 49 pracowników kontraktowych, natomiast stan zmienny – 1.850 kursantów.

Na uzbrojeniu pułku znajdowały się wozy bojowe i inne pojazdy mechaniczne:
czołg IS – 1
czołgi T-34 – 26
czołgi T-70 – 14
działa samobieżne SU-76 – 3
działa samobieżne SU-85 – 5
działa samobieżne SU-152 – 2
działo samobieżne ISU-122 – 1
samochody pancerne BA-64 – 2
transportery opancerzone Mk-1 – 2
transportery opancerzone M-391 – 2
oraz sprzęt artyleryjski:
82 mm moździerze – 3
120 mm moździerze – 3
45 mm armaty ppanc – 3
76 mm armaty ppanc – 3
37 mm armaty plot – 3
wyrzutnie rakietowe M-8  – 2
Żołnierze pułku
Leszek Kozłowski
Edward Poradko



Bibliografia
