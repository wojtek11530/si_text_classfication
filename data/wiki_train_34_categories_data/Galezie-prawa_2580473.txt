Jan Stanisław Dembiński (Dębieński)''' herbu Rawicz (zm. przed 4 kwietnia 1754 roku) – starosta wolbromski w latach 1729-1750, starosta rudzki w 1746 roku, łowczy krakowski w 1740 roku, rotmistrz lelowski w 1733 roku, poseł na sejm w 1729 roku, poseł województwa krakowskiego na sejm w 1746 roku, konsyliarz województwa krakowskiego w konfederacji dzikowskiej 1734 roku.

W 1742 roku był komisarzem z województwa krakowskiego Trybunału Skarbowego Koronnego  .

Był dziedzicem Szczekocin, żonaty z Marianną Ewą Krasicką, dziedziczką Przysuchy, Rusinowa i Janikowa. Miał synów Franciszka i Kajetana.

Bibliografia

Dyaryusze sejmowe z wieku XVIII.T.II. Dyaryusz sejmu z r.1746. Diaria comitiorum Poloniae saeculi XVIII i Diarium comitiorum anni 1748 wydał Władysław Konopczyński, Warszawa 1912
Herbarz polski, t. IV, Warszawa 1901
Urzędnicy województwa krakowskiego XVI-XVIII wieku. Spisy. Oprac. Stanisław Cynarski i Alicja Falniowska-Gradowska. Kórnik 1990















