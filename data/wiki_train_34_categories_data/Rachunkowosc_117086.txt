Kontrybucja (łac. contributio zbieranie; rozdzielanie; składka od contribuere zbierać; przyczyniać się com współ tribuere '(roz)dawać; udzielać; łożyć z tribus okrąg, jednostka podziału terytorialnego ludności starożytnego Rzymu)  – danina, składka, jednorazowy podatek wojenny bądź odszkodowanie wojenne, zwrot kosztów wojennych.

W starożytności i średniowieczu kontrybucja była to pieniężna danina składana przez poddanych na rzecz państwa.
W starożytnym Rzymie w okresie Republiki kontrybucja - contributio była to danina nakładana na pokonane ludy, służąca zwrotowi pożyczki zaciągniętej u ludu rzymskiego na prowadzenie wojny.
W czasach nowożytnych i najnowszych – opłata za odstąpienie od oblężenia lub zaniechanie agresji terytorialnej, która była lub jest stosowana w celach represyjnych.
Również w czasach nowożytnych i najnowszych – danina pieniężna, która została narzucona w traktacie pokojowym przez państwo zwycięskie państwu pokonanemu.  Czym innym są reparacje wojenne.

Zobacz też
osCommerce – contributions – w społeczności twórców i użytkowników sklepów osCommerce tak nazywane są dodatkowe funkcjonalności i skrypty tę funkcjonalność poszerzające.
Kontrybucja – film z 1966 roku (reż. Jan Łomnicki).


Bibliografia
Piekarczyk-Gałkowska J., Czerwiński P., Słownik historia, Kraków 2004, s. 167, ISBN 83-7327-423-5.
Snoch B., Słownik szkolny. Terminy i pojęcia historyczne WSiP, Warszawa 1990, s. 78, ISBN 83-02-03944-6



