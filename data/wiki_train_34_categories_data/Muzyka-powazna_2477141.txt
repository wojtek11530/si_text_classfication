

Ivan Dragutin Stjepan Zajc (wł. Giovanni Zaytz) (ur. 3 sierpnia 1832 w Rijece (wł. Fiume), zm. 16 grudnia 1914 w Zagrzebiu) – chorwacki kompozytor operowy. Jego ojciec był dyrygentem wojskowym pochodzenia czeskiego. Absolwent Konserwatorium Mediolańskiego. W latach 1855-1862 dyrygent Teatru Miejskiego w rodzinnej Rijece, dla którego pisze włoskie opery. Po przeprowadzeniu do Wiednia rozpoczyna karierę kompozytora operetkowego. W 1870 roku zostaje dyrygentem zespołu operowego w otwartym w Zagrzebiu chorwackim Teatrze Narodowym, na użytek którego pisze wielkie opery historyczne, tworzące zrąb narodowego repertuaru. Jego imię nosi Teatr w Rijece.

Opery
„la Tirolese” (pol. Tyrolanka) - 1855
„Amelia ossia il Bandito” (pol. Amelia albo zbójca) - 1860
„Mislav” (pol. Mysław) - 1870
„Ban Leget” (pol. Namiestnik Leget) - 1872
„Nikola Šubić Zrinjski” (pol. Mikołaj Szubicz Zriński) - 1876
„Lizinka” (pol. Lezginka) - 1878
„Pan Twardowski” - 1880
„Gospođe i husari” (pol. Damy i huzary wg Aleksandra Fredry) - 1880
Armida” - 1896

Operetki
„i Funeralni del Carnevale” (pol. Pogrzeb karnawału) - 1862
„Mannschaft an Bord ” (pol. Załoga okrętu, polska premiera : Lwów 1866) - 1863
„der Raub der Sabinerinner” (pol. Porwanie Sabinek) - 1870
„Afrodita“ - 1888

Bibliografia
Lesław Czapliński „Lisinski i Zajc: podwójna tożsamość twórców chorwackiej opery narodowej” w: MUZYKA 21 5 i 6/2007










