
Żegluga Mazurska – spółka z ograniczoną odpowiedzialnością z siedzibą w Giżycku. Firma została utworzona w 1991. Jest następcą prawnym Przedsiębiorstwa Państwowego Żegluga Mazurska w Giżycku. Armator floty statków pasażerskich tzw. białej floty na Mazurach. Przez około 60 lat działalności na pokładach swoich jednostek przewiozła kilka milionów pasażerów.

Początki działalności
Pierwszymi jednostkami armatora były wydobyte w 1946 roku poniemieckie statki turystyczne ochrzczone później polskimi nazwami:
Kaszub,
Łowiczanka,
Chopin,
Krakowiak,
Radomianka,
Kryniczanka,
Świtezianka,
a także odbudowane holowniki:'''
Sielawa,
Sławomir.

2 kwietnia 1956 roku w Giżycku został zwodowany pierwszy statek holowniczo-pasażerski Mazury konstrukcji własnej.

Obecnie Żegluga Mazurska przewozi rocznie ok. 100 tys. osób. Statki pływają po Wielkich Jeziorach Mazurskich z portów w Giżycku, Mikołajkach, Rydzewie, Węgorzewie i w Rucianem-Nidzie. "Bełdany", "Roś", "Tałty", "Śniardwy", "Wigry", "Dargin", "Kisajno", "Niegocin", "Derkacz", "Kormoran" to statki z lat 60., wszystkie przeszły remont i posiadają aktualne certyfikaty bezpieczeństwa wydane przez Urząd Żeglugi Śródlądowej i Polski Rejestr Statków.

Zobacz też

Mazurski Park Krajobrazowy
Pojezierze Mazurskie
Prusy Wschodnie

Linki zewnętrzne






