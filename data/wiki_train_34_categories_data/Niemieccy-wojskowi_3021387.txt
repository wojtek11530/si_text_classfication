
Harro Schulze-Boysen  (ur.  2 września 1909 w Kilonii, zm. 22 grudnia 1942 r. w Berlinie-Plötzensee) – niemiecki oficer, publicysta i członek niemieckiego ruchu oporu.

Życiorys

Był synem oficera marynarki Ericha Edgara Schulze i jego żony Marii Luizy Boysen, ze strony ojca spokrewniony z admirałem Alfredem von Tirpitzem. Młodość spędził w Duisburgu.

Jako uczeń gimnazjum brał udział w ruchu oporu przeciwko francuskiej okupacji Zagłębia Ruhry. Po maturze został w roku 1928 członkiem Zakonu Młodych Niemców. Czasowo należał także do Czarnego Frontu Otto Strassera.

Studiował prawo na Uniwersytecie we Freiburgu i Berlinie, studiów nie ukończył.

Rozczarowany partiami narodowymi i konserwatywnymi, które w niedostateczny sposób przeciwstawiały się narodowym socjalistom, zaczął interesować się systemem politycznym Związku Radzieckiego.
W latach 1932/33 wydawał lewicowo-liberalne czasopismo "Der Gegner".  20 kwietnia 1933 pomieszczenia redakcyjne zostały zniszczone przez SS, a samego Schulze-Boysena na kilka dni pozbawiono wolności.
Od 1934 r. był pracownikiem Ministerstwa Lotnictwa w Berlinie. Skupiał wokół siebie lewicowych antyfaszystów, poprzez Adama Kuckhoffa utrzymywał kontakt z innym opozycjonistą - Arvidem Harnackiem.

Od 1940 datuje się jego współpraca z sowieckim wywiadem. Informacje wojskowe przekazywał poprzez Aleksandra Korotkowa, czasowo także poprzez konsulat sowiecki w Finlandii. W 1941 r. został awansowany na stopień porucznika.

W lipcu 1942 r.  gestapo zdołało odszyfrować telegram z Moskwy do Czerwonej Orkiestry w Brukseli, w którym znajdowało się jego nazwisko i adres zamieszkania. Efektem tego było aresztowanie Schulze-Boysena w dniu 31 sierpnia 1942 r. 19 grudnia 1942 r. został skazany na karę śmierci i kilka dni później stracony przez powieszenie w więzieniu Berlin-Plötzensee. 

Od 1936 r. był w związku małżeńskim z Libertas Haas-Heye, która również została stracona przez nazistów.

W 1969 r. odznaczony pośmiertnie przez Związek Radziecki Orderem Czerwonego Sztandaru. W Niemczech uhonorowano go nazwami ulic w Magdeburgu, Berlinie i Lipsku.

Linki zewnętrzne
(PDF; 8 kB)


Literatura
Stefan Roloff: Die Rote Kapelle.'' Ullstein 2002. ISBN 3-548-36669-4
Harro Schulze-Boysen: Gegner von heute – Kampfgenossen von morgen.'' (pierwsze wydanie 1932); Fölbach Verlag, Koblenz 1994, 4. Auflage ISBN 3-923532-24-5.
Elsa Boysen: Harro Schulze-Boysen – Das Bild eines Freiheitskämpfers.'' (pierwsze wydanie 1947), Fölbach Verlag, Koblenz 1992, ISBN 3-923532-17-2.
Shareen Blair Brysac: Mildred Harnack und die „Rote Kapelle“. Die Geschichte einer ungewöhnlichen Frau und einer Widerstandsbewegung.'' Scherz-Verlag, Bern 2003, ISBN 3-502-18090-3.
Hans Coppi junior|Hans Coppi: Harro Schulze-Boysen – Wege in den Widerstand.'' Fölbach Verlag, Koblenz 1995, 2. Auflage, ISBN 3-923532-28-8.
Hans Coppi, Geertje Andresen (Hrsg.): Dieser Tod paßt zu mir. Harro Schulze-Boysen – Grenzgänger im Widerstand.'' Briefe 1915–1942, Aufbau Verlag, Berlin 1999, 447 stron, ISBN 3-351-02493-2, 
Alexander Bahar: Sozialrevolutionärer Nationalismus zwischen Konservativer Revolution und Sozialismus – Harro Schulze-Boysen und der GEGNER-Kreis.'' Fölbach Verlag, Koblenz 1992, ISBN 978-3-923532-18-6.
Silke Kettelhake: Erzähl allen, allen von mir!'' Droemer Knaur, 2008, 432 stron, ISBN 3-426-27437-X (biografia żony).
Karl Otto Paetel: Nationalbolschewismus und nationalrevolutionaere Bewegungen in Deutschland.'' „Der Gegnerkreis“ S.189 bis S.205, Wydawnictwo Siegfried Bublies, Schnellbach 1999, ISBN 3-926584-49-1
Gert Rosiejka: Die Rote Kapelle. „Landesverrat“ als antifaschistischer Widerstand.'' – Hamburg 1986, ISBN 3-925622-16-0.









