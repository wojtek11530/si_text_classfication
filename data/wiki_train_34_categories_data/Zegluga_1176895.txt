Muzeum Rybołówstwa Morskiego – przedstawia zbiory dotyczące historii miasta oraz dzieje połowów ryb. Można zobaczyć też wystawę poświęconą florze Bałtyku, a także dowiedzieć się jakich narzędzi używali dawniej rybacy do łapania ryb.

Muzeum mieści się w dawnym ratuszu miejskim. Budynek należy do najstarszych w mieście. Siedziba muzeum jest dwukondygnacyjnym budynkiem z wysokim dachem. Wybudowany został w latach 1805–1809 w stylu klasycystycznym, w 1839 dobudowano ażurową wieżyczkę na dachu. Nad wejściem (od strony ul. Armii Krajowej) herb miasta: Gryf Pomorski z kotwicą.

Ekspozycja dzieli się na trzy działy:
dział przyrodniczy (pierwsza kondygnacja): fauna Bałtyku, Zalewu Szczecińskiego, Zatoki Pomorskiej, zimnych wód arktycznych i mórz ciepłych, a także wystawa bursztynu,
dział morski (druga kondygnacja): narzędzia połowowe, modele statków rybackich i innych, przyrządy nawigacyjne,
dział historyczny (trzecia kondygnacja): historia Świnoujścia - dokumenty, zdjęcia, ceramika, meble, numizmaty i inne.



Zobacz też
Muzeum Rybołówstwa Morskiego

Źródła zewnętrzne
[dostęp 13 marca 2009]




