
Twarożnik (niem. Quargsteine, Quarksteine, czes. Tvarožník) – skałka granitowa w Sudetach Zachodnich, w paśmie Karkonoszy.

Twarożnik położony jest na granicy polsko-czeskiej, w Sudetach Zachodnich, w zachodniej części Karkonoszy, w zachodniej części Śląskiego Grzbietu, pomiędzy Szrenicą a Sokolnikiem, powyżej Mokrej Przełęczy, właściwie na zachodnim zboczu Sokolnika, na wysokości ok. 1320 m n.p.m..

Jest to spora skałka, o wysokości 12,5 m, z charakterystycznym, płaskim blokiem na szczycie.

Można tu obserwować nieregularne spękania (cios granitowy).

Turystyka
Obok skałki przechodzi polsko-czeski szlak turystyczny:
czerwono znakowany szlak turystyczny "Droga Przyjaźni Polsko-Czeskiej", biegnący ze Szrenicy do Przełęczy Okraj

Od strony południowej biegnie czeski szlak turystyczny:
z miasta Rokytnice nad Jizerou przez schronisko Vosecká bouda

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



