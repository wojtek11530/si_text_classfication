Order Czerwonego Smoka  () - jednoklasowy chiński order istniejący w końcowym okresie rządów dynastii Qing.

Ustanowiony wraz z kilkoma innymi orderami 20 marca 1911 przez sprawującego regencję Zaifenga, księcia Chun, w imieniu małoletniego cesarza Puyi. Nadawany książętom krwi drugiej i trzeciej rangi, a także członkom domu panującego czwartej i piątej rangi oraz urzędnikom pierwszej rangi w uznaniu szczególnych zasług.







