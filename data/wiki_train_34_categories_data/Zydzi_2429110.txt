Anna Jagielska-Riveiro (ur. 28 marca) - polska wokalistka i gitarzystka, wykonująca głównie muzykę sefardyjską.

W jej dyskografii znajdują się 4 płyty o tematyce sefardyjskiej. Współpracuje ściśle z Instytutem Cervantesa w Warszawie, pod którego patronatem ukazała się jej płyta z pieśniami sefardyjskimi: Lunas Ovidadas – Sephardic Songs (2008). Płyta została objęta również patronatem Polskiego Radia PR II.

Obok tradycji muzycznych Hiszpanii artystka zajmuje się muzyką z szeroko pojętego kręgu kultury żydowskiej. W roku 2010 założyła zespół Maayan, w którego repertuarze poza pieśniami sefardyjskimi znajdują się również stare pieśni hebrajskie, pieśni w języku jidysz a także współczesne piosenki izraelskie.

W 2011 ukazała się płyta zespołu z muzyką sefardyjską: Dos Amantes – Sephardic Songs będąca rejestracją koncertu, który odbył się jesienią 2010 w Studiu Koncertowym Polskiego Radia im. Witolda Lutosławskiego w Warszawie. Koncert był częścią projektu: Bajo El Cielo De Sefarad -  El Cielo de Sefarad - Pod Niebem Sefarad, zorganizowanego przez artystkę we współpracy z Instytutem Cervantesa oraz Zamkiem Królewskim w Warszawie.

Anna Jagielska-Riveiro koncertuje w Polsce i za granicą. Jest zapraszana na międzynarodowe festiwale związane z muzyką żydowską i sefardyjską w Polsce i za granicą m.in. na: Międzynarodowy Festiwal Muzyki Sefardyjskiej w Kordobie (Hiszpania), Festiwal Kultury Żydowskiej Warszawa Singera, Festiwal Kultury Żydowskiej "Simcha" we Wrocławiu.

Występowała też na wielu festiwalach związanych z muzyką dawną m.in. na: Festiwalu Muzyki Dawnej na Zamku Królewskim w Warszawie, Festiwalu Maj z Muzyką Dawną we Wrocławiu oraz Ars Cameralis Silesiae Superioris w Katowicach.

Współpracowała ze śpiewaczkami: Jadwigą Dzikówną (Polska), Evelyn Tubb i Vivien Ellis (Anglia) oraz Montserrat Figueras (Hiszpania).

Dyskografia
Arvolicos D'Almendra – Drzewka migdałowe – Pieśni sefardyjskie (2000)
Cantos de la Espana Antigua – Pieśni dawnej Hiszpanii (2000)
Nocha Latina – Noc latynoska  (2001)
Cantigas de Amigo – Songs to a lover (Riveiro Music 2008) 
Lunas Ovidadas – Sephardic Songs  – Pieśni sefardyjskie (Riveiro Music 2009)
Dos Amantes – Sephardic Songs - (Riveiro Music 2011)

Linki zewnętrzne
w portalu YouTube





