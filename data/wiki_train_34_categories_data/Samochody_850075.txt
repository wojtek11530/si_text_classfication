Mercury Milan – średniej wielkości sedan produkowany przez Ford Motor Company i rozprowadzany pod marką Mercury przez dział sprzedaży Lincoln-Mercury. Milan jest nieco lepiej wyposażonym i inaczej stylizowanym bliźniakiem Forda Fusiona i plasuje się poniżej jeszcze bardziej luksusowego Lincolna MKZ (na przełomie lat 2005 i 2006 Lincolna Zephyra).

W gamie sedanów marki Mercury Milan wypełnił lukę po modelach Mystique i Sable, które zakończono produkować odpowiednio w 2000 i 2005 (następna, piąta generacja Sable na rynek weszła w 2007 już jako samochód o klasę większy niż Milan). Tym samym, jest najmniejszym obecnie oferowanym sedanem:
Mercury Milan - klasa średnia,
Mercury Montego/Mercury Sable - klasa średnia wyższa,
Mercury Grand Marquis - klasa wyższa.

Milan zadebiutował 9 lutego 2005 na salonie samochodowym w Chicago. Jego wersja hybrydowa, przedstawiona w 2005 na salonie samochodowym w Detroit, ukaże się najszybciej w roku 2008.

Milan z silnikiem czterocylindrowym standardowo jest wyposażany w 5-biegową manualną skrzynię biegów, a w opcji oferuje się jeszcze 5-biegową przekładnię automatyczną (obie te skrzynie biegów są konstrukcją Mazdy). Samochody napędzane silnikami V6 kojarzone są tylko z 6-biegowym automatem firmy Aisin. W napęd na cztery koła (4x4) można wyposażyć tylko Milana z V6.



Sprzedaż

Od października 2005 do czerwca 2007 sprzedano w USA 63&nbsp;245 egzemplarzy Milana, w tym 22.071 w okresie styczeń - czerwiec 2007.

Wynik z roku 2007 nie jest szczególnie wysoki w porównaniu z innymi średnimi sedanami koncernu, ale i tak zanotowano 5,3% wzrostu w stosunku do tego samego okresu w 2006.

Nieduża liczba sprzedanych egzemplarzy dziwi tym bardziej, że o ok. 1500 $ tańszy Ford Fusion w 2007 wyjechał z salonów w liczbie 88&nbsp;042 sztuk (o 65&nbsp;971 więcej niż Milan), a o ponad 10&nbsp;000 $ droższy Lincoln MKZ w liczbie 19&nbsp;732 aut (tylko o 2339 mniej).
Mercury-Milan-Premier.jpg


Linki zewnętrzne
