Erik Stein Johnsen (ur. 4 lipca 1965 r. w Oslo) - norweski skoczek narciarski, dwukrotny medalista olimpijski. 

Kariera
W Pucharze Świata zadebiutował w sezonie 1986/1987 zajmując 15. miejsce podczas konkursu na skoczni Holmenkollbakken w Oslo 21 marca 1987 roku. Niecały rok później, podczas konkursu Pucharu Świata w szwajcarskim Sankt Moritz wywalczył swoje pierwsze podium, zajmując drugie miejsce. 

Podczas Zimowych Igrzyskach Olimpijskich 1988 w Calgary zdobył srebrny medal w konkursie na dużej skoczni, ustępując tylko Mattiemu Nykänenowi z Finlandii, a wyprzedzając Matjaža Debelaka z Jugosławii o 0,2 punktu. Parę dni wcześniej Johnsen zajął 41. miejsce na normalnym obiekcie. Na tych samych igrzyskach wspólnie z Ole Christianem Eidhammerem, Jonem Inge Kjørumem i Ole Gunnarem Fidjestølem wywalczył brązowy medal w konkursie drużynowym. 

W 1989 roku wystartował na mistrzostwach świata w Lahti, zajmując 10. miejsce na dużej skoczni oraz 37. miejsce na normalnym obiekcie. Pierwszy raz na najwyższym stopniu podium zawodów Pucharu Świata stanął 18 marca 1988 roku, kiedy zwyciężył w zawodach w norweskim Meldal. Łącznie sześć razy stawał na podium, odnosząc dwa zwycięstwa. Najlepsze wyniki w Pucharze Świata osiągnął w sezonie 1987/1988, kiedy to zajął siódme miejsce w klasyfikacji generalnej.

Zakończył karierę w 1991 roku.

Osiągnięcia
Igrzyska olimpijskie


Mistrzostwa świata


Puchar Świata w skokach narciarskich
Miejsca w klasyfikacji generalnej
sezon 1986/1987: 85.
sezon 1987/1988: 7.
sezon 1988/1989: 25.
sezon 1990/1991: -

Miejsca na podium chronologicznie




Linki zewnętrzne
