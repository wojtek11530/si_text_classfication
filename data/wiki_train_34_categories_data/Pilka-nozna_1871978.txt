Nana Opoku Agyeman-Prempeh (ur. 7 czerwca 1989 w Obuasi) - ghański piłkarz grający na pozycji napastnika. Mierzy 174&nbsp;cm wzrostu, waży 72&nbsp;kg.

Kariera klubowa
Karierę piłkarską Opoku rozpoczął w akademii piłkarskiej klubu Ashanti Gold z rodzinnego miasta Obuasi. W 2005 roku zadebiutował w jego barwach w pierwszej lidze ghańskiej. W zespole Ashanti grał do lata 2007 roku. Następnie przeszedł do tunezyjskiego Club Sportif Sfaxien. W 2008 roku wywalczył ze Sfaxien Afrykański Puchar Konfederacji.

W 2008 roku Opoku został piłkarzem katarskiego zespołu Al-Sadd. W sezonie 2008/2009 strzelił dla niego 13 goli w Q-League.

Kariera reprezentacyjna
W 2005 roku Opoku wraz z reprezentacją Ghany U-17 wziął udział w Mistrzostwach Świata U-17 w Peru. Z kolei w 2009 roku był w składzie Ghany U-20 na Mistrzostwa Świata w Egipcie.

W dorosłej reprezentacji Ghany Opoku zadebiutował 20 czerwca 2009 roku w wygranym 2:0 meczu eliminacji do Mistrzostw Świata w RPA z Sudanem. W 2009 roku wywalczył z kadrą narodową awans na ten mundial, a w 2010 roku został powołany do kadry na Puchar Narodów Afryki 2010.

Bibliografia
