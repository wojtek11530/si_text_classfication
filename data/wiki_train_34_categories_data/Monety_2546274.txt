Seria Historia Jazdy Polskiej obejmuje złote i srebrne monety kolekcjonerskie oraz obiegowe okolicznościowe o nominale 2 złote ze stopu Nordic Gold. Narodowy Bank Polski zainaugurował tę serię w 2006 roku. Jej celem jest przedstawienie polskiego uzbrojenia i formacji wojskowych.

Lista monet serii Historia Jazdy Polskiej
Kolekcjonerskie monety o nominale 200 złotych bite są ze złota próby 900/1000. Srebrne, dziesięciozłotowe prostokątne klipy ze ściętymi rogami powstają ze srebra próby 925. Oba typy monet bite są stemplem lustrzanym. Zarówno awers, jak i rewers tych monet jest zmienny. Stałymi elementami awersu jest orzeł, rok wprowadzenia monety do obiegu, nominał i napis Rzeczpospolita Polska. Rewers przedstawia sylwetkę jednego z jeźdźców.

Awers monet ze stopu CuAl5Zn5Sn1 (Nordic Gold) przedstawia orła, rok wprowadzenia do obiegu, nominał (2 złote) oraz napis Rzeczpospolita Polska. Na rewersie z kolei przedstawiony jest żołnierz na koniu.








