
Jan Koniecki herbu Odrowąż (1546-1580) – dworzanin królewski, ochmistrz na dworze Anny Jagiellonki, starosta łomżyński (1570-1576), nurski (1569) i Ostrowa Mazowieckiego (1574), podskarbi.

Urodził się w Lesznie jako syn Hieronima (zm.1564), właściciela dóbr Końskie. w 1565 otrzymał dobra ziemskie: Miastków, Pamiątkowa, Radzinia i Baworowa. 
Trzykrotnie żonaty. Pierwsza żona: Barbara Taszycka od 1568, Druga: Anna Przerębska (poślubił ją przed 1574) córka Wincentego Przerębskiego (1524-1572) – kasztelana rospierskiego. Trzecią żoną została Katarzyna Leszczyńska zm. 1582, córka Rafała Leszczyńskiego (1526-1592), starosty radziejowskiego.

Bibliografia
Polski Słownik Biograficzny tom 11, str. 385
Adam Boniecki Herbarz Polski tom 11, str. 71








