Międzynarodowy Konkurs Skrzypcowy imienia Henryka Wieniawskiego – odbywający się co pięć lat w Poznaniu konkurs oddający hołd wirtuozowi i kompozytorowi Henrykowi Wieniawskiemu, dla skrzypków do 30 roku życia.

Informacje ogólne
Jest to najstarszy konkurs skrzypcowy na świecie. Po raz pierwszy odbył się w 1935 r. w Warszawie. Inicjatorem międzynarodowych spotkań młodych skrzypków był bratanek Henryka, Adam Wieniawski, a organizatorem Warszawskie Towarzystwo Muzyczne. Jego celem było propagowanie muzyki kompozytora oraz zapewnienie promocji wybitnym skrzypkom. Kolejne edycje miały się odbywać co pięć lat, jednak plany przerwała II wojna światowa. Drugi konkurs zorganizowany został dopiero po 17 latach w 1952 r. w Poznaniu. Od tej chwili konkurs odbywa się regularnie co pięć lat w Auli UAM, a organizatorem jest poznańskie Towarzystwo Muzyczne im. H. Wieniawskiego.

Konkurs im. Henryka Wieniawskiego jest najstarszym europejskim konkursem skrzypcowym, oraz członkiem i współzałożycielem Światowej Federacji Międzynarodowych Konkursów Muzycznych z siedzibą w Genewie.

Od 1957 roku konkursowi skrzypcowemu towarzyszy Międzynarodowy Konkurs Lutniczy im. Henryka Wieniawskiego.

XIV Międzynarodowy Konkurs Skrzypcowy im. Henryka Wieniawskiego odbył się w dniach 8–23 października 2011.
Kandydaci byli wcześniej kwalifikowani do Konkursu na podstawie preselekcji przeprowadzonych przez Przewodniczącego Jury Maxima Vengerova (z udziałem jurora towarzyszącego).

W Konkursie przyznane zostały trzy nagrody regulaminowe w następującej wysokości:
I nagroda: 30&nbsp;000 euro i złoty medal
II nagroda: 20&nbsp;000 euro i srebrny medal
III nagroda: 12&nbsp;000 euro i brązowy medal
trzy wyróżnienia po 5000 euro
specjalna nagroda pozaregulaminowa ufundowana przez Maxima Vengerova:
12 indywidualnych lekcji dla jednego z uczestników Konkursu

Laureaci


Wyróżnienia w ostatniej edycji konkursu
Jerżan Kułybajew (Kazachstan)
Ajlen Pritczin (Rosja)
Arata Yumi (Japonia)

Ciekawostki
W 1935 Ida Haendel mając 7 lat była najmłodszym uczestnikiem I Konkursu skrzypcowego im. Henryka Wieniawskiego w Warszawie (zdobyła siódmą lokatę).



Linki zewnętrzne
http://www.wieniawski.pl/






