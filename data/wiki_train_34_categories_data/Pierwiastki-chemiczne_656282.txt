Metale ziem rzadkich (pierwiastki ziem rzadkich) – nazwa zwyczajowa rodziny 17 pierwiastków chemicznych, w skład której wchodzi 15 lantanowców (lantan, cer, prazeodym, neodym, promet, samar, europ, gadolin, terb, dysproz, holm, erb, tul, iterb i lutet)  oraz skand i itr, które współwystępują w minerałach zawierających lantanowce i mają podobne właściwości chemiczne. Stanowią siódmą część wszystkich pierwiastków występujących w naturze. Spotykane są zazwyczaj w formie węglanów, tlenków, fosforanów i krzemianów. Jako pierwszy zawierający pierwiastki z tej grupy (m.in. cer, itr, żelazo, krzem) został odkryty minerał gadolinit w kopalni w szwedzkim Ytterby, która to miejscowość dała nazwę licznym spośród nich.

Przykłady zastosowań:
skand - stopy metali do przemysłu lotniczego i kosmicznego
itr - luminofory, ceramika, stopy metali
lantan - baterie, klisze rentgenowskie, katalizatory w procesach rafinacji ropy naftowej
cer - katalizator, stopy metali
prazeodym - składnik domieszkowy stopów z których wykonuje się magnesy (zapobiega korozji)
neodym - silne magnesy neodymowe, lasery
promet - źródło promieniowania beta
samar - magnesy do pracy w wysokich temperaturach, pręty sterujące reaktorów
europ - wyświetlacze ciekłokrystaliczne, oświetlenie fluorescencyjne
gadolin - do produkcji zielonego luminoforu w ekranach CRT i scyntylatorów w obrazowaniu rentgenowskim
terb - luminofory do lamp i wyświetlaczy
dysproz - silne magnesy, lasery
holm - silne magnesy
erb - lasery, wzmacniacze optyczne
tul - ceramiczne materiały magnetyczne
iterb - światłowody, płyty ogniw słonecznych
lutet - rentgenoluminofory

Występowanie:
Chińska Republika Ludowa (ok. 35% rozpoznanych światowych zasobów, w 2009 roku produkowała 94% światowych zasobów). 

Indie
Rosja
Uzbekistan
Kirgistan
Tadżykistan
Kazachstan
Kanada
Stany Zjednoczone
Brazylia
Nigeria
Malawi
Republika Południowej Afryki
Sri Lanka
Malezja
Tajlandia
Australia
Wietnam
Korea Północna
Grenlandia

Zobacz też
metale ziem alkalicznych
metale przejściowe
KREEP – księżycowy komponent geochemiczny zawierający potas (K), pierwiastki ziem rzadkich (REE, z ang. rare earth elements) i fosfor (P).







