Droga pod Reglami (niem. Leiterweg w części zachodniej i Gendarmplatzweg w części wschodniej) – dawna droga w Karkonoszach, w obrębie Karkonoskiego Padołu Śródgórskiego, biegnąca ze Szklarskiej Poręby do Przesieki i służąca jako połączenie miejscowości wczasowych: Szklarskiej Poręby, Jagniątkowa i Przesieki. Dziś droga leśna, z krótkimi odcinkami dopuszczonymi do ruchu kołowego.

Długość Drogi pod Reglami wynosi 12,5 km.

Nazwę wprowadzono po 1945 r. na podobieństwo Drogi pod Reglami w Tatrach.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


