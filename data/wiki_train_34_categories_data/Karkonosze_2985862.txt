



Kopalnia Podgórze – kopalnia rud uranu w Kowarach, czynna w latach 1950-1958, będąca częścią "Przedsiębiorstwa Kowarskie Kopalnie", później Zakładów Przemysłowych R-1 (ros. Предприятие Кузнецкие Рудники).

Była to jedyna kopalnia w Kowarach zbudowana całkowicie po II wojnie światowej.

Położenie
Kopalnia Podgórze była położona w Karkonoszach, na północno-wschodnich zboczach Kowarskiego Grzbietu, w górnej części doliny Jedlicy, powyżej Kowar. Kopalnia Podgórze składała się ze sztolni nr 16, 17, 18, 19 i 19a oraz ślepych szybów. Przy sztolniach nr 19 i 19a znajduje się wielka hałda skał płonnych, natomiast przy pozostałych wyrobiskach hałdy są niezbyt duże.

Historia
W 1950 r. odkryto w górnej części doliny Jedlicy anomalię radonową. W tym samym roku rozpoczęto drążenie sztolni nr 16. Od września złoże "Podgórze" było rozpoznawane, dokumentowane i jednocześnie eksploatowane.

W latach następnych złoże było udostępniane sztolnia mi: 17, 18, 19 i 19a oraz ślepymi szybami do głębokości 660 m.

Ogółem w latach 1948-1963 w kopalni Podgórze wydobyto ok. 78,6 tys. t rud uranu o średniej zawartości 0,25% uranu, czyli ok. 196,5 t czystego uranu.

W latach 1971-1972 w sztolni nr 19a wybudowano inhalatorium radonowe. W czasie prowadzenia tych prac wydobyto niewielkie ilości rudy uranu.



Bibliografia
Tadeusz Dziekoński: Wydobywanie i metalurgia kruszców na Dolnym Śląsku od XIII do połowy XX wieku, Ossolineum, 1972
Robert Klementowski: W cieniu sudeckiego uranu. Kopalnictwo uranu w Polsce w latach 1948-1973'', Oddział Instytutu Pamięci Narodowej – Komisji Ścigania Zbrodni przeciwko Narodowi Polskiemu we Wrocławiu, Wrocław 2010, ISBN 978-83-61631-12-6
Szlak tradycji górniczych w Kowarach, mapa turystyczna w skali 1:10 000, Geocentrum Wrocław Witold Placek, Wrocław, bez roku wydania, ISBN 978-83-935105-0-4

Zobacz też
Kopalnia Wolność
Kopalnia Liczyrzepa
Kopalnia Redensglück
Sztolnie Kowary
Zakłady Przemysłowe R-1

Linki zewnętrzne
, lokalizacja na mapie oraz informacje na temat zwiedzania obiektu






