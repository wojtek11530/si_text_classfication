Pieniądz lokalny to pieniądz bity przez miasto, z reguły w oparciu o przywilej menniczy (np. Gdańsk, Toruń) lub ograniczoną czasowo koncesję monetarną (Elbląg).

Na przełomie XIX i XX wieku, w związku z kryzysami finansowymi, szczególnie w okresie wojen, powstała nowa odmiana pieniądza lokalnego. Wiele miast, które nie posiadały wcześniej prawa monetarnego, opierając się na uchwałach rady miejskiej rozpoczęły emisję pieniądza miejskiego. Ten typ pieniądza lokalnego wyróżnia emitent – magistrat danego miasta np. Katowic (1921), , Poznania (1916), jak i fakt, iż był z reguły papierowy.

Współcześnie
W 2003 r. na całym świecie funkcjonowało 3 tys. lokalnych walut, jednym z przykładów dawniejszych jest pieniądz z miasteczka Wörgl z 1934.
 Nabierające popularności kolekcjonowanie takich monet należy zaliczyć nie do numizmatyki, ale do medalistyki. Często nazywane są dukatami lokalnymi. Do dziś na rynku pojawiło się wiele lokalnych żetonów m.in.:
Agatus w Lwówku Śląskim
Białki w Bielsku-Białej
Bogatynki w Bogatyni
Boratynki w Kwilczu
Cidry w Radzionkowie
Czterech mężów w Lidzbarku Warmińskim
Cztery Lubonie w Luboniu
Denary w Gdańsku
Dobranocki w Rzeszowie
Dukaty w Rybniku
Dukaty Kopernika w Olsztynie
Funty w Ustroniu, Wiśle oraz Łebie
Hobki w Ślesinie
Jacki w Siedlcach
Jakuby w Zgorzelcu
Jantary w Łomży
Jelenie w Jeleniej Górze
Kazimierze w Kazimierzu Dolnym
Krajcary we Wrocławiu
Kwartniki w Bytomiu
Łódka w Łodzi
Merki w Jastarni i Kuźnicy
Myto Puławskie w Puławach
Olbrzymy w Prabutach
Pizreny w Pyzdrach
Prusy i Szeligi w Poznaniu
Przetaki w Biłgoraju
Rummele w Miastku
Sześciogrosz w Zamościu
Słupie w Słupsku
Trzy misie w Stroniu Śląskim
3 i 7 Fregat w Gdyni
Talar Stargardzki w Stargardzie Szczecińskim







