Armata czołgowa wz. 1944''' – 85 mm półautomatyczna armata czołgowa konstrukcji radzieckiej.

Armata czołgowa stanowiła uzbrojenie czołgu średniego T-34/85, który znajdował się na wyposażeniu Wojska Polskiego. Półautomatyka armaty działała na zasadzie odrzutu lufy. Do strzelania z armaty miały zastosowanie naboje scalone z pociskiem odłamkowym (masa 9.54 kg) z ładunkiem pełnym i zmniejszonym, odłamkowym (masa 9.67 kg) z wkrętką głowicową i ładunkiem pełnym, przeciwpancerno-smugowym tępogłowicowym z czepcem balistycznym (masa 9.2 kg), przeciwpancerno-smugowym ostrogłowicowym (masa 9.34 kg), przeciwpancerno-smugowym (masa 5 kg), błyskowo-dymnym (masa 9.1 kg) oraz kumulacyjnym bezwirowym (masa 7.35 kg). 

Posiadała lufę bruzdowaną, monoblokową, a zamek klinowy o ruchu pionowym z mechanizmem półsamoczynnego działania. Kołyskę miała typu cylindrycznego, a mechanizm podniesieniowy typu łukowego. Oporopowrotnik składał się z hydraulicznego opornika i pneumatycznego powrotnika. Miała mechanizm spustowy elektryczny (elektrospust) i mechaniczny. Przy strzelaniu na wprost stosowano teleskopowy celownik przegubowy TSz-15 lub TSz-16.

Dane techniczne armaty 
Masa zespołu odrzutowego – 900 kg, 
Długość lufy – 4645 mm, 
Długość części bruzdowanej – 3495 mm, 
Kąt ostrzału w płaszczyźnie pionowej od -5° do +25°, poziomej 360°, 
Prędkość początkowa pocisku: 
odłamkowego – 785 m/s, 
przeciwpancerno-smugowego – 792 m/s.

Bibliografia
