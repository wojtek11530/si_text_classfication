Awersy monet euro bitych dla Cypru

Waluta Unii Europejskiej, euro, jest od 1 stycznia 2008 r. prawnym środkiem płatniczym również w Republice Cypryjskiej, które zastąpiło funta cypryjskiego.

Konkurs na wizerunki rewersów cypryjskich monet euro rozpoczął się w 2005 roku. Tematy były z góry narzucone projektantom. Początkowo planowano, iż wszystkie projekty monet powinny pochodzić od tego samego autora, ale później zdecydowano się wybrać projekty dwóch osób - Amerykanina Erika Mael i Greczynki Tatiany Soteropoulos.

Wizerunki monet

1 i 2 euro przedstawiają figurkę z epoki miedzi. Datowana na ok. 3000 rok. p.n.e. Znaleziono ją w Pomos, wiosce dystryktu Pafos. Uznaje się za ikonę sztuki prehistorycznej wyspy.
10, 20 i 50 centów przedstawiają kyrenię, rodzaj okrętu z czasów starożytnej Grecji symbolizujący wielowiekową tradycję żeglarską Cypru i znaczenie wyspy jako ośrodka handlowego. 
1, 2 i 5 centów przedstawiają parę muflonów, symbolizują przyrodę Cypru.



Okolicznościowe 2 euro

Cypr nie wyemitował do tej pory żadnej własnej okolicznościowej monety 2 euro. Brał jednak udział w dwóch emisjach wspólnych: 10. rocznica wprowadzenia waluty euro oraz 10 lat euro w obiegu.

W 2007 przed przyjęciem euro wyemitował monetę o nominale 1 funta cypryjskiego z okazji 50. rocznicy podpisania traktatów rzymskich.





