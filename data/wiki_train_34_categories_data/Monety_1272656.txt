Witen duński (duń. hvid, l.mn. hvide) - dawna moneta duńska wartości 4 fenigów, czyli 1/3 szylinga. Łacińska nazwa monety brzmi albus, co oznacza biały pieniądz.

Wraz z dewaluacją feniga pojawiła się potrzeba grubszej monety. Pierwszy witen pojawił się w 1380 roku i był pierwszą duńską monetą większą od feniga. Ważył nieco ponad 1 gram i przy próbie 10 łutów (625‰) zawierał około 0,66 grama czystego srebra. Z biegiem czasu wraz z dewaluacją duńskiej waluty witen zawierał coraz mniej srebra. Ostatnie witeny wybite zostały w okresie panowania Chrystiana V (1670-1699).

Literatura
Zbigniew Żabiński, Rozwój systemów pieniężnych w Europie zachodniej i północnej, Zakład Narodowy Imienia Ossolińskich - Wydawnictwo, Wrocław 1989, ISBN 83-04-02992-8

Linki zewnętrzne
