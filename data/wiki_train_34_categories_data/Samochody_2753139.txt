Larrousse LH95''' – samochód Formuły 1, zaprojektowany przez Robina Herda dla zespołu Larrousse na sezon 1995. Kierowcami mieli być Christophe Bouchut i Éric Bernard, ale zespół nie wystawił modelu z powodu problemów finansowych i LH95 nigdy nie wziął udziału w wyścigu.

Historia
Zespół Larrousse w 1994 roku był zadłużony na 32 miliony franków. Wskutek tego Gérard Larrousse zaproponował Laurentowi Barlesiemu utworzenie nowego zespołu o nazwie Junior F1 Team ze wsparciem Petronasa, ale projekt nie doszedł do skutku. Nawiązał następnie kontakt z Jakiem Calvetem z grupy PSA Peugeot Citroën, ale koncern nie był zainteresowany przejęciem zespołu.

Larrousse zaczął więc negocjacje z Jeanem-Paulem Driotem z zespołu DAMS mające na celu bądź połączenie Larrousse'a i DAMS, bądź zakup samochodów DAMS GD-01. Driot jednak odmówił. Ponadto ze sponsorowania zespołu wycofały się kolejno Seita, Total i FFSA. Sytuację pogarszał fakt, że zespół miał otrzymać od rządu Francji sześć milionów franków zamiast piętnastu milionów, które dostał w 1994 roku.

Projekt wraz z modelami LH94 zakupił Jean Messaoudi, który miał zamiar walczyć o odszkodowanie za straty poniesione przez Larrousse'a wskutek wprowadzenia prawa Loi Évin, zakazującego reklamy tytoniu i alkoholu

Jako że projekt modelu LH95 nie był jeszcze gotowy – pod koniec 1994 roku projektant Robin Herd odszedł z zespołu, zawieszając prace nad samochodem z powodu braku pieniędzy – Larrousse poprosił o pozwolenie na opuszczenie dwóch pierwszych Grand Prix. Początkowo w charakterze kierowców chciano zatrudnić Érika Comasa i Emmanuela Collarda, jednak gdy ci się nie zgodzili, zespół postanowił zatrudnić Érika Bernarda oraz Christophe'a Bouchuta i Érika Hélary'ego, którzy ścigaliby się na zmianę. Wkrótce później inżynier Tim Holloway opuścił zespół. Zespół nie otrzymał również silników Forda, ponieważ nie był w stanie za nie zapłacić.

Ostatecznie przed Grand Prix San Marino zespół upadł.

Wyniki






