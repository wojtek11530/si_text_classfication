Władysław Krzyżanowski (ur. 8 sierpnia 1942 w Pieczyskach) – polski lekarz i polityk, poseł na Sejm X kadencji.

Życiorys
Ukończył w 1966 studia na Akademii Medycznej w Białymstoku. Pracował przez lata w zawodzie lekarza. Od 1973 do 2007 był dyrektorem szpitala w Ostrowi Mazowieckiej. W 2007 uhonorowany tytułem "Menedżer Roku 2007 w Ochronie Zdrowia". W 2008 objął stanowisko dyrektora szpitala w Łosicach.

W 1989 uzyskał mandat posła na Sejm kontraktowy. Został wybrany w okręgu Ostrołęka z puli Polskiej Zjednoczonej Partii Robotniczej. Pod koniec kadencji pozostawał posłem niezrzeszonym. Był członkiem trzech komisji sejmowych: Łączności z Polakami za Granicą, Zdrowia oraz Nadzwyczajnej do rozpatrzenia projektów ustaw związanych ze stabilizacją gospodarczą oraz zmianami systemowymi.

Zaangażowany w działalność PCK (został prezesem zarządu powiatowego). W 1998 stanął na czele lokalnego ugrupowania Porozumienie Samorządowe Powiatu Ostrowskiego – Ziemia Ostrowska. W 2010 został wybrany na urząd burmistrza Ostrowi Mazowieckiej.

W 1980 otrzymał Złoty Krzyż Zasługi.



Bibliografia
. [dostęp 2013-11-23].









