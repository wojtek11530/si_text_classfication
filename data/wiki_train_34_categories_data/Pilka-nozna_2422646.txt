Kostadin Stojanow Stojanow (bułg. Костадин Стоянов Стоянов, ur. 2 maja 1986 w Burgas) – piłkarz bułgarski grający na pozycji środkowego obrońcy. Mierzy 180 cm wzrostu, waży 75 kg. Od 2013 roku jest zawodnikiem klubu Beroe Stara Zagora.

Kariera klubowa
Karierę piłkarską Stojanow rozpoczynał w klubie Czernomorec Burgas. W 2004 roku awansował do kadry pierwszej drużyny i w sezonie 2004/2005 zadebiutował w jego barwach w drugiej lidze bułgarskiej. W 2005 roku spadł z Czernomorcem do trzeciej ligi, a następnie odszedł do drugoligowego Zagorca Nowa Zagora. Grał w nim przez 2 lata. W 2007 roku został zawodnikiem klubu OFK Sliwen 2000. W 2008 roku awansował z nim z drugiej do pierwszej ligi.

W 2009 roku Stojanow przeszedł do CSKA Sofia. W CSKA zadebiutował 9 sierpnia 2009 w zwycięskim 5:0 wyjazdowym meczu z Lokomotiwem Płowdiw. W sezonie 2009/2010 wywalczył z CSKA wicemistrzostwo Bułgarii, a w sezonie 2010/2011 zdobył Puchar Bułgarii.

W 2013 roku Stojanow przeszedł do Beroe Stara Zagora.



Kariera reprezentacyjna
W reprezentacji Bułgarii Stojanow zadebiutował 10 października 2009 roku w przegranym 1:4 meczu eliminacji do MŚ 2010 z Cyprem.

Bibliografia
