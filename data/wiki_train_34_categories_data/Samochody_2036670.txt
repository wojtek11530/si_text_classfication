Footwork FA16''' – samochód Formuły 1, zaprojektowany przez Alana Jenkinsa dla zespołu Footwork na sezon 1995. Kierowcami byli Gianni Morbidelli i pay-driver Taki Inoue. W połowie sezonu z powodu problemów finansowych Morbidellego zastąpił Max Papis. Jednostkami napędowymi były silniki Hart.

Samochód był początkowo dosyć konkurencyjny, ale zespół nie miał budżetu do testowania i rozwoju. Aż do ostatniego wyścigu sezonu wydawało się, że jedynym punktem dla zespołu będzie punkt za szóste miejsce Morbidellego w Kanadzie. Jednakże w Australii Włoch zdobył swoje pierwsze w karierze podium; wyścig ten ukończyło tylko ośmiu kierowców.

W połowie sezonu Morbidellego zastąpił Papis, który płacił za starty. Był on jednak szybszy niż Inoue, który miał w sezonie dwa niecodzienne zdarzenia. Po kwalifikacjach dp Grand Prix Monako samochód Japończyka był holowany do garażu, gdzie uderzył w niego samochód bezpieczeństwa, na skutek czego bolid przewrócił się; Inouemu nic poważnego się nie stało, ponieważ miał na głowie kask. W wyścigu o Grand Prix Węgier Inoue wycofał się na skutek awarii silnika i poszedł po gaśnicę, ugasić palący się silnik. Wtedy został potrącony przez samochód porządkowych, ale nie odniósł żadnych obrażeń.

W sumie w sezonie zespół zdobył pięć punktów i zajął ósme miejsce w klasyfikacji konstruktorów.

Wyniki



Bibliografia
