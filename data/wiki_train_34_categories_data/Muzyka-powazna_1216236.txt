Trio smyczkowe - utwór na trzy instrumenty smyczkowe, lub zestaw kameralny, w którego skład wchodzą zazwyczaj skrzypce, altówka i wiolonczela. 

Trio jako utwór
Popularnością cieszył się w XVIII w. , stracił ją w XIX, częściowo odzyskał w XX. Najpopularniejsza jest obsada na skrzypce, altówkę i wiolonczelę. Utwory takie komponowali m.in.:
Luigi Boccherini (tercety)
Wolfgang Amadeus Mozart - Divertimento Es-dur KV 563
Ludwig van Beethoven - trzy tria op. 9
Franz Schubert - dwa Tria B-dur.
W XX wieku.:
Max Reger i Paul Hindemith - po dwa tria
Arnold Schönberg (utwór "zainspirowany" chorobą serca, która spowodowała śmierć kliniczną kompozytora - jak wspominał Tomasz Mann)
Giacinto Scelsi
Iannis Xenakis
Alfred Sznittke
Sofia Gubajdulina
Krzysztof Penderecki
Krzysztof Meyer.

Na dwoje skrzypiec i wiolonczelę powstał znacznie skromniejszy repertuar. Na obsadę tę dwa tercety skomponował Antonín Dvořák, a Zoltan Kodaly i Bohuslav Martinu - po serenadzie.



