Józef Ekkert (ur. 17 kwietnia 1884, zm. ?) – doktor filozofii, nauczyciel, starosta powiatu ostrowskiego, podpułkownik piechoty Wojska Polskiego.

Życiorys
Urodził się 17 kwietnia 1884. Pochodził z Haczowa. W 1903 ukończył Gimnazjum Męskie w Sanoku (w jego klasie był m. in. Feliks Młynarski). Pod koniec 1903 rozpoczął studia na Wydziale Filozoficznym Uniwersytetu Jana Kazimierza we Lwowie, które ukończył z tytułem doktora filozofii.

W 1909 przystąpił do Związku Walki Czynnej we Lwowie. Działał także w Związku Strzeleckim. Od 1907 przystępował do egzaminów nauczycielskich z zakresu geografii i historii, po czym został zastępcą nauczyciela. Pracował w gimnazjum w Jarosławiu, w tym czasie był członkiem Towarzystwa Bursy Mikołaja Kopernika. W lipcu 1912 został przeniesiony do II szkoły realnej we Lwowie. Decyzją Rady Szkolnej Krajowej z 25 czerwca 1919 został mianowany nauczycielem rzeczywistym.

Służył w armii Austro-Węgier, w tym podczas I wojny światowej. U jej schyłku w 1918 został przyjęty do Wojska Polskiego. Pod odzyskaniu przez Polskę niepodległości został formowany został Chełmski Pułk Piechoty, w ramach którego III batalion tworzył kpt. Józef Ekkert w Zamościu. Pułk został przekształcony w utworzony później 35 Pułk Piechoty. 20 października 1920 został odkomenderowany do Lidy w charakterze dowódcy obozu wyszkolenia przy 2 armii 2 Armii. Decyzją z 20 marca 1923 został odkomenderowany na kurs Dowódców Piechoty w Rembertowie. W 1928 był przydzielony do 69 Pułku Piechoty. 14 kwietnia 1933 został przeniesiony do Oficerskiej Kadry Okręgowej nr VII. Został awansowany do stopnia podpułkownika w Korpusie Oficerów Piechoty ze starszeństwem z 1 czerwca 1919 (lok. 35). Był wykładowcą w Wyższej Szkole Wojennej w Warszawie.

Od 25 lipca 1928 miał upoważnienie do zastępowania starosty powiatu ostrowskiego. 7 września 1928 został mianowany radcą wojewódzkim. 30 grudnia 1932 został mianowany na stanowisko starosty powiatu ostrowskiego. Funkcję pełnił do 1939.

Jego pasją był śpiew i zbieranie pieśni oraz dzieje jego rodzinnej wsi Haczów.

Po wojnie zamieszkiwał w Londynie.

Publikacje
Bitwa pod Książem 29.IV.1848''
Bitwa pod Sokołowem 2.V.1848 roku (1925)

Odznaczenia
Austro-Węgry
Brązowy Medal (20 lipca 1916)
Wojskowy Krzyż Zasługi III klasy (12 czerwca 1917)
Srebrny Medal (11 stycznia 1918)

Polska
Medal Dziesięciolecia Odzyskanej Niepodległości (6 września 1929)
Złoty Krzyż Zasługi – dwukrotnie (10 listopada 1932, 23 listopada 1938)
Odznaka Pamiątkowa Straży Granicznej (11 listopada 1932)
Brązowy Medal za Długoletnią Służbę (14 maja 1938)
Srebrny Medal za Długoletnią Służbę (11 listopada 1938)



Bibliografia
