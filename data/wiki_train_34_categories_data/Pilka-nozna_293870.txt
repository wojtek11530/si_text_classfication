Adam Nawałka (ur. 23 października 1957 w Krakowie) – polski trener piłkarski, piłkarz występujący na pozycji pomocnika. Reprezentant Polski i uczestnik Mistrzostw Świata w 1978 roku. Mieszka w Rudawie k. Krakowa. Od 2013 roku selekcjoner Reprezentacji Polski w piłce nożnej mężczyzn.

Kariera klubowa
Nawałka pochodzi z piłkarskiej rodziny, jego ojciec Adam, grał w miejscowej Orlęta Rudawa. Nawałka rozpoczął piłkarską karierę w roku 1969 w Wiśle Kraków. Debiutował w ekstraklasie 21 maja 1975 roku. W 1975 i 1976 roku wywalczył z Wisłą mistrzostwo Polski juniorów, zaś w 1978 roku stał się podstawowym zawodnikiem pierwszego zespołu, który zdobył mistrzostwo Polski. W I lidze rozegrał w sumie 190 spotkań, w których zdobył 9 goli. W 1985 roku opuścił Wisłę i wyjechał do Stanów Zjednoczonych, gdzie występował w polonijnym klubie Polish-American Eagles.

Kariera reprezentacyjna
W 1978 roku znalazł się w kadrze reprezentacji Polski powołanej przez Jacka Gmocha na Mistrzostwach Świata. Podczas turnieju rozegrał pięć spotkań w pełnym wymiarze czasowym. Łącznie w zespole narodowym wystąpił 34 razy. Swojego jedynego gola w reprezentacji zdobył podczas przegranego 1:2 meczu z Węgrami, który był jednocześnie jego debiutem.

Statystyki kariery reprezentacyjnej


Kariera trenerska
Nawałka ukończył Akademię Trenerską Polskiego Związku Piłki Nożnej, uzyskując tytuł trenera I klasy. Po powrocie do Polski od 1996 roku trenował podkrakowski zespół Świt Krzeszowice. W 1998 roku powrócił do Wisły Kraków, gdzie objął funkcję koordynatora do spraw szkolenia młodzieży. Przez pewien czas pełnił również funkcję trenera pierwszej drużyny, z którą zdobył wicemistrzostwo oraz mistrzowski kraju, a także wywalczył Puchar Ligi. Przez pierwsze 10 kolejek sezonu 2002/03 Nawałka prowadził Zagłębie Lubin. Przed kolejnymi rozgrywkami objął drugoligową Sandecję Nowy Sącz. 1 września 2004 roku został pierwszym szkoleniowcem Jagiellonii Białystok, jednak z tego klubu zwolniono go 20 kwietnia 2006 roku z powodu niezadowalających wyników. 19 grudnia 2006 roku ponownie objął Wisłę, jednak 16 kwietnia 2007 roku odsunięto go od prowadzenia drużyny.

28 maja 2007 roku został tymczasowo włączony do sztabu szkoleniowego reprezentacji Polski, gdzie zastąpił nieobecnego Dariusza Dziekanowskiego. Pomagał wówczas Leo Beenhakkerowi w przygotowaniach do meczów eliminacji Mistrzostw Europy z Azerbejdżanem i Armenią. W sierpniu 2007 roku podjęto decyzję, że Nawałka pozostanie w sztabie kadry do końca eliminacji. 21 września 2008 roku został trenerem GKS-u Katowice, gdzie pracował do 31 grudnia 2009 roku. Wcześniej, 23 grudnia podpisał kontrakt Górnikiem Zabrze, który to zespół objął ostatecznie 1 stycznia 2010 roku. 1 czerwca 2010 roku awansował z tym klubem do Ekstraklasy.

26 października 2013 roku Nawałka został oficjalnie ogłoszony selekcjonerem reprezentacji Polski, którą to funkcję objął 1 listopada 2013. Wraz z objęciem nowej funkcji Nawałka przestał być trenerem Górnika Zabrze, mimo iż zapewniano, że zostanie on w Zabrzu do grudnia 2013. Ostatni mecz Nawałka w roli szkoleniowca Górnika rozegrał 28 października przeciwko Cracovii. Spotkanie zakończyło się porażką 0:1. Jako selekcjoner reprezentacji Polski zadebiutował przegraną ze Słowacją 0:2 i remisem z Irlandią 0:0.

Zobacz też
Mecze reprezentacji Polski w piłce nożnej mężczyzn prowadzonej przez Adama Nawałkę



Linki zewnętrzne
