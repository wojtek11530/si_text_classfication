Reprezentacja Japonii w piłce nożnej kobiet – to najważniejszy żeński zespół piłkarski w kraju, powoływany przez selekcjonera, w którym występować mogą występować zawodniczki posiadające obywatelstwo japońskie. Za jej funkcjonowanie odpowiedzialny jest Japoński Związek Piłki Nożnej - Nippon Sakkā Kyōkai. Podczas mistrzostw świata odbywających się w 2011 roku zespół pokonał w finałowym spotkaniu Stany Zjednoczone po serii rzutów karnych zdobywając pierwszy złoty medal w tych rozgrywkach. Zespół jest jednym z sześciu, który uczestniczył we wszystkich turniejach mistrzostw świata.

Historia
W latach 70. XX wieku wzrosła liczba kobiet uprawiających piłkę nożną oraz liczba drużyn piłkarskich kobiet. W 1979 roku po raz pierwszy rozegrany został All-Japan Women's Soccer Championship, czyli Puchar Japonii w piłce nożnej kobiet, a już dwa lata później drużyna składająca się z zawodniczek uczestniczących w regionalnych rozgrywkach zagrały mecz międzynarodowy w Hongkongu.

W 1986 roku Ryohei Suzuki został wybrany jako pierwszy selekcjoner kobiecej reprezentacji Japonii. 21 stycznia tego roku zespół rozegrał swój pierwszy mecz pokonując w Dżakarcie zespół Indii. W 1989 roku powstała japońska liga L. League, a dwa lata później Japonki awansowały na pierwszy turniej mistrzostw świata, dzięki zajęciu drugiego miejsca w Pucharze Azji. Podczas turnieju finałowego Japonki przegrały wszystkie trzy spotkania fazy grupowej i zajęła czwarte miejsce w klasyfikacji końcowej grupy B, uzyskując jednocześnie najgorszy bilans bramek ze wszystkich zespołów uczestniczących w turnieju. Cztery lata później Japonki zajęły trzecie miejsce w fazie grupowej odnosząc pierwsze zwycięstwo w mistrzostwach świata pokonując Brazylijki. Dwie bramki w tym spotkaniu zdobyła Akemi Noda zostając pierwsza Japonką, która zdobyła bramkę na imprezie mistrzowskiej. Zespół zakończył jednak rozgrywki już w ćwierćfinale przegrał z USA. Miejsce w pierwszej ósemce mistrzostw zagwarantowało Japonkom uczestnictwo w igrzyskach olimpijskich w Atlancie, jednak Japonki nie odegrały ważnej roli w turnieju przegrywając wszystkie spotkania fazy grupowej. W kolejnych trzech kolejnych turniejach mistrzostw świata Japonki nie zdołały przejść fazy grupowej. W 2004 roku po wzroście zainteresowania zespołem japońska federacja piłkarska zorganizowała konkurs na nazwę dla zespołu. Wybrano Nadeshiko Japan, która była jedną z około 2700 propozycji. Nazwa pochodzi od rodzaju goździka oraz frazy używanej w Japonii Yamato nadeshiko (大 和 抚 子), oznaczający idealną Japonkę. W odbywających się w tym samym roku igrzysk w Atenach Japonki awansowały do ćwierćfinału, gdzie przegrały z Amerykankami.

W 2011 roku Japonki zdobył pierwszy tytuł mistrzostw świata pokonując w finale Amerykanki w serii rzutów karnych, rok później w rewanżu zawodniczki z Ameryki Północnej zdobyły złoty medal pokonując w finale Azjatki '''1:2''', uzyskując najlepszy wynik w historii japońskiej piłki nożnej, zdobywając drugi po brązowym medalu męskiej reprezentacji w 1968 roku w Meksyku medal igrzysk olimpijskich w piłce nożnej dla Japonii.

Wcześniej w styczniowym turnieju Puchar Algarve po raz pierwszy w historii awansowały do meczu finałowego, w którym przegrały z Niemkami. Sytuacja ta powtórzyła się w 2014 roku. W maju 2014 roku Japonki pierwszy raz zwyciężyły w rozgrywkach o Puchar Azji i zapewniły sobie tym samym udział w odbywających się w Kanadzie w 2015 roku mistrzostwah świata.

Udział w imprezach międzynarodowych
Igrzyska Olimpijskie
1996: Faza grupowa
2000: Nie zakwalifikowała się
2004: Ćwierćfinał
2008: Czwarte miejsce
2012: Srebrny medal

Mistrzostwa Świata

''*Remisy w fazie pucharowej rozstrzygane w seriach rzutów karnych.

Puchar Azji






