

Metylofenobarbital (farm. Methylphenobarbitalum, syn. Prominalum, Mephobarbitalum)'' – organiczny związek chemiczny stosowany jako lek z grupy barbituranów, wprowadzony do lecznictwa w 1932 r.

Związek wykazujący działanie uspokajające i przeciwdrgawkowe, względnie słabe nasenne (w porównaniu z weronalem i luminalem). Na świecie jest obecnie stosowany (bardzo rzadko) w leczeniu padaczki, oraz jako lek uspokajający i nasenny, w zakresie jednorazowych dawek 0,05–0,2 g.

Preparaty – Polska

W Polsce dostępne były następujące preparaty:

Prominalum - subst. do receptury aptcznej. Ostatnim wytwórcą były Tarchomińskie Zakłady Farmaceutyczne Polfa. Produkcję substancji zakończono w 1992 roku.

Prominalum - tabletki 0,1 g - Ostatnim wytwórcą były Tarchomińskie Zakłady Farmaceutyczne Polfa. Produkcję tabletek zakończono w 1981 roku.

Jest objęty Konwencją o substancjach psychotropowych z 1971 roku (wykaz IV). W Polsce jest w grupie IV-P Ustawy o przeciwdziałaniu narkomanii.





