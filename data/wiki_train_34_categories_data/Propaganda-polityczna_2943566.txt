Karuppu MGR (pol. czarny MGR lub ciemny MGR) - jeden z przydomków nadawanych indyjskiemu aktorowi, politykowi i filantropowi, Vijayakanthowi.

Bezpośrednio nawiązuje do M.G. Ramachandrana, postaci otoczonej nierzadko boskim kultem w Tamil Nadu. Fani i współpracownicy twierdzą, że Vijayakanth jest ucieleśnieniem cech przypisywanych MGR, i podobnie jak on ochrania czy też otacza opieką swych zwolenników. Sformułowanie to spotyka się z ostrą krytyką, zwłaszcza ze strony działaczy założonej przez MGR AIADMK oraz skupiającego fankluby MGR All World MGR Mandram. Wskazują oni, że polityczny debiutant, taki jak Vijayakanth nie ma prawa zestawiać się z Ramachandranem ani też odwoływać się do jego politycznego dorobku. Dyskusje na ten temat odbywają się również podczas sesji parlamentu stanowego. 

Sformułowanie to bywa także wyśmiewane przez zaangażowanych politycznie filmowców tamilskich, np. Vadivelu. Używane między innymi w piosenkach wyborczych DMDK.

Przypisy




