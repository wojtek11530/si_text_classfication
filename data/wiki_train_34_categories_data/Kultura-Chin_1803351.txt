
Sancai () – trójkolorowa chińska porcelana charakterystyczna dla okresu dynastii Tang.

Porcelana sancai zachowała się głównie w postaci figurek grobowych odkrytych w dużych ilościach w grobowcach z okolic Xi’anu, lecz także w postaci dachówek, naczyń i elementów budowli. Figurki, przedstawiające postaci ludzi i zwierząt (zazwyczaj koni), pokryte są szkliwem którego paleta barw – wbrew dosłownemu tłumaczeniu nazwy – obejmuje odcienie brązu, zieleni, żółci, błękitu i bieli; barwy są wymieszane ze sobą i płynnie przechodzą jedna w drugą.

Figurki kobiece przedstawiają zazwyczaj tancerki i damy dworu, figurki postaci męskich – przedstawicieli różnych narodowości przebywających wówczas na dworze cesarskim w Chang’anie (kupców perskich i środkowoazjatyckich, często na wielbłądach objuczonych towarami), wojowników i służbę.

Galeria

Plik:Westerner on a camel.jpg|Cudzoziemiec na wielbłądzie
Plik:SancaiPlateLiaoX-XII.JPG|Talerz z okresu dynastii Liao (X-XII wiek)
Plik:Earthenware tomb figure with sancai glaze 1 CAC.JPG|Figurka grobowa, VII-VIII wiek
Plik:LiaoDynastySancaiLuohanCirca1000.jpg|Luohan, ok. 1000 roku




Bibliografia
