X-Men – amerykański film science-fiction z 2000 roku. Ekranizacja popularnej serii komiksowej X-Men opowiadającej o grupie obdarzonych nadnaturalnymi zdolnościami mutantów.

Film zapoczątkował serię w skład której wchodzą  m.in. X-Men 2'', , '''', '''', ''''.

Fabuła
Główni bohaterowie filmu, m.in. Cyklop, Jean Grey i Storm są mutantami. Każde z nich przyszło na świat z mutacją genetycznej, której zawdzięczają niezwykłe moce: Cyclops może emitować wiązki energii o ogromnej sile rażenia, Jean Grey ma zdolności telekinetyczne i telepatyczne, a Storm może kontrolować warunki pogodowe i sprowadzać błyskawice. Otacza ich powszechna nienawiść i uprzedzenia. Społeczeństwo nie chce zaakceptować ich odmienności, boi się ich i skazuje na życie w odosobnieniu. Atmosferę nienawiści podsyca senator Robert Kelly, polityk dążący do uchwalenia praw, które skażą mutantów na życie poza nawiasem społeczeństwa.

Cyklopowi i reszcie udaje się jednak przetrwać. Profesor Charles Xavier, najpotężniejszy telepata na świecie, założył bowiem szkołę, w której mutanci uczą się wykorzystywać swoje moce dla dobra całej ludzkości – tej samej, która nie chce uznać ich prawa do życia i samostanowienia. W szkole profesora Xaviera pojawia się dwoje nowych mutantów: Wolverine, samotnik z wysuwanymi szponami u rąk, który posiadł niezwykłą moc regeneracji i Rogue, wyalienowana nastolatka, która pochłania siły życiowe i wspomnienia każdego, kogo dotknie. Wolverine i Rogue wstępują w szeregi "X-Men", którzy stają do walki z dawnym przyjacielem profesora Xaviera, Erikiem Lensherrem zwanym "Magneto".

Magneto, dysponujący ogromną mocą mutant odwrócił się od społeczeństwa, wyznaje bowiem pogląd, że ludzie i mutanci nie mogą pokojowo współistnieć. Jest zdania, że mutanci powinni walczyć o swoje miejsce w świecie, przyszłość należy bowiem do nich. Magneto utworzył tajemne Bractwo skupiając wokół siebie groźnego Sabretootha, Mystique, która może dowolnie zmieniać kształty i Toada, odznaczającego się żabią zwinnością. Magneto nie cofnie się przed niczym, by dowieść słuszności swych przekonań, nawet, gdy w grę wchodzić będzie przyszłość całego rodzaju ludzkiego.

Obsada
Hugh Jackman – Logan/Wolverine
Patrick Stewart –	Profesor Charles Xavier
Ian McKellen – Eric Lensherr/Magneto
Famke Janssen – Jean Grey
James Marsden – Scott Summers/Cyclops
Halle Berry – Ororo Munroe/Storm
Anna Paquin –Marie D'Ancanto/Rogue
Tyler Mane – Victor Creed/Sabertooth
Ray Park – Mortimer Toynbee/Toad
Rebecca Romijn – Raven Darkholme/Mystique
Bruce Davison – Senator Kelly
Matthew Sharp – Henry Gyrich
Brett Morris – Młody Eric
Rhona Shekter – Matka Erica
Kenneth McGregor – Ojciec Lensherra
Shawn Roberts – Chłopak Rogue
Donna Goodhand – Matka Rogue
John Nelles – Ojciec Rogue
Shawn Ashmore – Iceman
Katrina Florence – Jubilee

Bibliografia
