Miłkówka (niem. Kriegwasser) – potok górski, lewy dopływ Łomnicy, znajdujący się w Sudetach Zachodnich, w Karkonoszach i Kotlinie Jeleniogórskiej, w woj. dolnośląskim.

Potok górski o długości około 6,0 km, należący do zlewiska Morza Bałtyckiego, lewy dopływ Łomnicy. Źródła potoku położone są na wysokości około 670 m n.p.m., w obniżeniu pomiędzy Czołem a Strzelcem, w północno-wschodniej części Pogórza Karkonoskiego. Płynie ku północnemu wschodowi, początkowo głęboką, zalesioną doliną, później przez wieś Miłków, gdzie wypływa na obszar Kotliny Jeleniogórskiej, następnie przez pola, łąki i zagajniki, po czym w górnej części Mysłakowic uchodzi do Łomnicy.

Turystyka
Potok przecina szlak turystyczny:
w jego środkowym biegu  niebieski szlak - prowadzący częściowo wzdłuż potoku z Miłkowa do Bierutowic przez Dobre Źródło

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Słownik geografii turystycznej Sudetów, t. 4 Kotlina Jeleniogórska, red. Marek Staffa, Wydawnictwo I-BiS, Wrocław 1999, ISBN 83-85773-31-2
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




