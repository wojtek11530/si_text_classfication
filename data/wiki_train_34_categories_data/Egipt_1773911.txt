Esna (arab. إسنا = Isna; hist. Latonpolis) – miejscowość w południowym Egipcie, na zachodnim brzegu Nilu, w muhafazie Kina. W starożytności był to ośrodek kultu boga Chnuma - do dziś zachowały się ruiny jego świątyni, wzniesionej w okresie grecko-rzymskim na miejscu dawniejszej budowli sakralnej. W pobliżu Esny znajdują się również dwie zapory na Nilu - jedną zbudowali w 1906 roku Brytyjczycy, druga powstała w latach 90. XX w związku z budową hydroelektrowni.

Świątynia Chnuma
Świątynia Chnuma w Esnie ma formę pudełkowej bryły, z sześcioma kolumnami od frontu,  We wnętrzu kryje się sala hypostylowa o 18 kolumnach, z których każda ma inny kapitel - pokryte są one starożytnymi tekstami, kartuszami cesarzy rzymskich i motywami astronomicznymi. Jednym z zachowanych tu tekstów Hymn stworzenia, ukazujący boga Chnuma jako Stwórcę wszechrzeczy. Oprócz Chnuma na świątynnych reliefach pojawiają się także m.in. Horus, Thot i Seszat. Cesarze rzymscy, ukazani na reliefach i wzmiankowani w tekstach, to m.in. Marek Aureliusz, Klaudiusz, Tytus, Wespazjan, Kommodus i Decjusz.

Galeria

Plik:Esna Temple 2004 by John Campana.jpg|Świątynia w Esnie od frontu
Plik:Esna Temple relief by John Campana1.jpg|Reliefy na murach świątyni
Plik:Egypt.Esna.Temple.02.jpg|Świątynia Chnuma o zmierzchu


Bibliografia
