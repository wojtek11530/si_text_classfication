'''1 Korpus Pancerny (1 KPanc) - związek taktyczny wojsk pancernych Sił Zbrojnych PRL.

Korpus został sformowany w marcu 1949 roku. Dwa lata później przeformowany został w 1 Korpus Zmechanizowany, a w listopadzie 1955 roku ponownie przeformowany w 1 Korpus Pancerny.

Struktura organizacyjna 1 KPanc w 1949 roku
Dowództwo 1 Korpusu Pancernego (Gdańsk - Wrzeszcz)
16 Kaszubska Dywizja Pancerna - (Elbląg)
8 Drezdeńska Dywizja Piechoty Zmotoryzowanej - (Koszalin)
1 Samodzielny Batalion Artylerii Pancernej - od wiosny 1950 roku - (Giżycko)
4 Pułk Czołgów Ciężkich - od czerwca 1950

Struktura organizacyjna 1 KPanc w 1956 roku
Dowództwo 1 Korpusu Pancernego - (Gdańsk - Wrzeszcz)
16 Kaszubska Dywizja Pancerna - (Elbląg)
20 Warszawska Dywizja Pancerna  - (Szczecinek)
55 Kompania Sztabowa  - (Gdańsk - Wrzeszcz)
47 Batalion Łączności
57 Batalion Saperów - Gniew

We wrześniu 1956 w skład 1 Korpusu Pancernego włączona została 15 Dywizja Zmechanizowana. W marcu 1957, w związku z rezygnacją z utrzymywania szczebla korpusu, rozwiązano dowództwo 1 Korpusu Pancernego i jednostki korpuśne a znajdujące się w jego składzie dywizje podporządkowano bezpośrednio dowódcom okręgów wojskowych.

Obsada personalna Dowództwa 1 KPanc
Dowódcy:
gen. bryg. Siemion Tichonczuk (1950-1952)
płk Eugeniusz Molczyk (1955-1956)
Szefowie sztabu:
płk Aleksander Rode

Bibliografia
