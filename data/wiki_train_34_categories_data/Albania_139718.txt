Ismail Qemal (także: Ismail bej Qemali; ur. 16 stycznia 1844, zm. 24 stycznia 1919) – polityk albański, działacz niepodległościowy.

Od 1859 r. mieszkał w Stambule. Piastował szereg stanowisk w administracji osmańskiej, był m.in. gubernatorem Bejrutu. Był główną postacią stronnictwa niepodległościowego w Albanii w początkach XX w. W latach 1901-1908 internowany przez władze tureckie. Uwolniony w czasie rewolucji młodoosmańskiej. W wyborach 1908 uzyskał mandat deputowanego z okręgu Berat i zasiadał w parlamencie osmańskim. Po wybuchu pierwszej wojny bałkańskiej w 1912 rozpoczął podróż po stolicach państw europejskich, zabiegając o poparcie dla albańskiej niepodległości. Aktywnie uczestniczył w proklamacji niepodległości kraju, 28 listopada 1912 r., kończącej niemal pięćsetletni okres osmańskiej władzy w Albanii.

Ismail Qemal rządził jako pierwszy premier Albanii w latach 1912-1914. W styczniu 1914 r. zmuszony przez przedstawicieli mocarstw do dymisji. Napisał wspomnienia Kujtimet.

Bibliografia
Czekalski Tadeusz, Powrót Albanii na mapę Europy, Przegląd Albański II: 1997
Vllamasi Sejfi, Ballafaqime politike ne Shqiperi (1897-1942), Tirane 1995











