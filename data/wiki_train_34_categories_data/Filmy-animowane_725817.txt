Granit Forsant ''' (nazywany czasem niesłusznie Kwakerfeller, oryg. Flintheart Glomgold) - fikcyjna postać Disneya, występuje w komiksach i filmach animowanych z serii disneyowskich przygód Kaczora Donalda, Wujka Sknerusa i innych postaci z fikcyjnego stanu Kalisota.

Zadebiutował w 1956 roku w komiksie Carla Barksa The Second-Richest Duck (pl. O kawałek sznurka, Kaczor Donald 32/10). Pierwszym występem w filmie był 2 odcinek serialu "Kacze Opowieści" pt. Wrongway in Ronguay. W polskiej wersji z lektorem, nosił nazwisko Starozłotnicki. W wersji oryginalnej głosu użyczał mu Hal Smith, w polskiej - Andrzej Gawroński. Debiut w grze: Duck Tales jako główny czarny charakter.

Granit Forsant jest rywalem Sknerusa McKwacza, chce odebrać mu tytuł "Najbogatszego Kaczora Świata", ale może się przedstawiać tylko jako "Drugi Najbogatszy Kaczor Świata". Rywalizacja nie zawsze jest uczciwa - Forsant często korzysta z pomocy m.in Braci Be, Magiki De Czar. Niewiele wiemy o rodzinie Granita, w komiksach pojawił się tylko jego kuzyn Afero który podobnie jak on nie przepada za Sknerusem oraz jego siostrzeniec-nieudacznik Kwacek Zgryz.

Według Dona Rosy i jego komiksu "Życie i czasy Sknerusa McKwacza" po raz pierwszy Sknerus i Granit spotkali się w 1887 roku, kiedy to McKwacz szukał w Afryce złota. Wtedy Forsant ukradł mu wóz i zostawił samego na Sawannie. Obecnie nadal mieszka w Afryce w skarbcu w dolinie Limpopo w RPA, gdzie się urodził, czego można się dowiedzieć z komiksów Barksa i Rosy. Posiada także rezydencję w Kaczogrodzie.

W wielu europejskich komiksach oraz w "Kaczych opowieściach" Granit mieszka w Kaczogrodzie. To wyjaśnia dlaczego pojawia się czasami w "Klubie Miliarderów". We wspomnianym serialu nosi on szkocki kilt (spódniczkę), co sugeruje jego szkockie pochodzenie. Barks nie napisał nigdy nic o pochodzeniu Forsanta, natomiast według Rosy jest on Burem (Dowiadujemy się tego w komiksie Życie i Czasy Sknerusa McKwacza). 











