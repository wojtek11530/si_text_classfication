

Liwr (franc livre), francuska monetarna jednostka obrachunkowa do 1795 r. W XVII i XVIII w. również moneta.

Jednostka obrachunkowa
Przeprowadzona przez Karola Wielkiego ok. 794 r. reforma monetarna wprowadziła system obrachunkowy, którego podstawą był karoliński funt (la livre - od rzymskiej libry) równy 1,25 libry (funta rzymskiego), czyli mający 409,31 g Funt dzielił się na 20 solidów. Z funta czystego srebra (w praktyce o próbie ) bito 240 denarów, czyli denar ważył 1,705 g. Szybko nastąpiła dewaluacja denara poprzez wybijanie coraz większej liczby monet z funta srebra coraz gorszej próby. W czasach Hugona Kapeta (987–996) denar miał już ciężar tylko 1,53 g przy próbie . Wartość pieniądza przestała mieć związek z jednostkami wagowymi, jakimi były funt (liwr) i solid, a one same stały się jednostkami w standardzie obrachunkowym 
liwr (funt) = 20 solidów (soli, sou)
solid = 12 denarów, czyli
liwr = 240 denarów
służącym do wartościowania pieniędzy, który we Francji przetrwał do 1795 r.

Moneta
Moneta francuska używana w XVII i XVIII w. 

Zestawienie jednostek monetarnych:
1 liwr = 20 sou
1 talar = 3 liwry
1 Ludwik = 8 talarów




