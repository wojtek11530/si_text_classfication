Samsung Galaxy Tab (pełna nazwa: Samsung GT-P1000 Galaxy Tab – to tablet firmy Samsung. Nazwą nawiązuje do modelu smartphone - Galaxy S, oraz do całej serii Galaxy, której Tab P1000 jest kolejnym członkiem.

Opis i cechy
Galaxy Tab posiada 7", dotykowy wyświetlacz TFT, o rozdzielczości 1024x600 pikseli. Tablet cechuje system operacyjny Android, w wersji 2.2 FroYo, 512 MB pamięci RAM, czy procesor ARM Cortex A8 o taktowaniu 1 GHz. Galaxy Tab posiada również odbiornik sieci Wi-Fi a/b/g/n, oraz 3G. Posiada również Bluetooth w wersji 3.0. Galaxy Tab posiada 16 lub 32 GB (zależnie od wersji) dysk SSD. Pamięć można rozszerzyć poprzez kartę microSD lub microSDHC o pojemności do 16 GB. Tablet posiada złącze Jack w wersji mini (3.5 mm). Od zwykłych tabletów różni się możliwością wykonywania rozmów telefonicznych.

Galaxy Tab 10.1

13 lutego 2011 na targach MWC Samsung zaprezentował nowy tablet z serii Galaxy - Tab 10.1. Urządzenie posiada m.in. 10.1" ekran LCD TFT, o rozdzielczości 1200x800 pikseli, układ SoC NVidia Tegra 2, 1&nbsp;GB pamięci RAM. 

Model posiada dwie kamery. Tylna ma rozdzielczość 3 Mpix, wzbogacono ją o auto-focus i podświetlenie LED. Przednia kamera przeznaczona jest do videorozmów i ma rozdzielczość 2 Mpix. Bateria ma pojemność 7000mAh, co pozwala na odtwarzanie nawet 9 godzin filmów.

Urządzenie bazuje na systemie operacyjnym Google Android 3.0 Honeycomb.

Zobacz też
Samsung i5700
Samsung i7500 Galaxy
Samsung i9000 Galaxy S
Apple iPad

Linki zewnętrzne
