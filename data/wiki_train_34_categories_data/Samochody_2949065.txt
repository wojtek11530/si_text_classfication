Porsche 918 Spyder – samochód sportowy marki Porsche zaprezentowany podczas 80. Międzynarodowej Wystawy Samochodowej w Genewie w 2010 roku jako następca Porsche Carrera GT. Auto miało zostać wyprodukowane jako seria limitowana w liczbie 918 sztuk. Pierwsze egzemplarze pojazdu pojawić się miały w salonach w listopadzie 2013 roku. Finalnie auto zostało wdrożone do produkcji we wrześniu 2013 roku.







Pojazd (prototyp) został wyposażony w centralnie umieszczony silnik benzynowy V8 o pojemności 4.6 litra i mocy 540 KM oraz w dwa silniki elektryczne o łącznej mocy 230 KM. Łączna moc pojazdu wynosi 770 KM. Silnik spalinowy napędzał tylną oś pojazdu natomiast silniki elektryczne przednią. Wersja produkcyjna miała ten sam silnik lecz o większej mocy (608 KM) i 2 również mocniejsze silniki. Przedni elektromotor ma 127 KM,  a tylny 154 KM. Łącznie wersja produkcyjna miała moc aż 889 KM. Mimo, iż jest to superauto, to silnik spalał w trybie ekologicznym zaledwie 3 litry na 100 km. We wrześniu 2012 roku podano do wiadomości, że auto pokonało Północną Pętlę toru Nürburgring w czasie 6 minut i 57 sekund (dla porównania, Lexus LFA pokonał tę trasę w 7 minut i 14 sekund. Opcjonalnie do samochodu dostępne jest specjalne malowanie w kolorze Liquid Metal Blue oraz Liquid Metal Grey. W sierpniu 2012 roku do sieci wyciekły zdjęcia Porsche 918 Spyder w sportowych barwach Martini Racing. Auto zostało wprowadzone do produkcji we wrześniu 2013 roku. Wersja produkcyjna różniła się szczegółami od konceptu. Wydechy zostały umieszczone w miejscu wysuwanych wlotów powietrza, czyli tuż nad silnikiem.

Silnik
Silnik spalinowy:''' 4.6 l V8
Moc silnika spalinowego:''' 608 KM
Silnik elektryczny:''' 2 silniki elektryczne z przodu, napędzający przednie koła, 127 KM, a z tyłu, napędzający tylne koła, 154 KM
Łączna moc:''' 889 KM
Skrzynia biegów:''' 7-biegowa sekwencyjna
Osiągi od 0 do 100 km/h:''' 2,6 s
Osiągi od 0 do 200 km/h:''' 7,2 s
Osiągi od 0 do 300 km/h:''' 19,9 s
Prędkość maksymalna:''' 345 km/h

Odbiór
Auto jest przedmiotem licznych wstępów do gier m.in. serii Need for Speed.



Porsche 918 RSR

Porsche 918 RSR – koncepcyjny wyścigowy supersamochód zaprezentowany w 2011 roku w Detroit i podczas Geneva Motor Show. Został oparty na Porsche 918. Poprzednikiem został Porsche Carrera GT. Prędkość maksymalna wynosi 322 km/h, czyli 200 mph, zaś przyspieszenie 0-100 km/h 3,0 s. Do napędu użyto jednostki V8 3,4 l (3400 cm³) DOHC 48v (48 zaworów), generującą moc maksymalną 563 KM i 2 silniki elektryczne, generujące moc maksymalną 204 KM (każdy 75 KW). Łączna moc maksymalna silników wynosi 767 KM.



Typ nadwozia to 2-drzwiowe coupé. Napęd przenoszony jest przez 6-biegową sekwencyjną skrzynię biegów. Napęd przenoszony jest na tylną oś.

Silniki
Silnik benzynowy
V8 3,4 l (3400 cm³) DOHC 48v (48 zaworów)
Maksymalny moment obrotowy: b/d
Moc maksymalna: 563 KM przy 10300 obr./min.

Silniki elektryczne
Liczba: 2
Moc maksymalna (łącznie): 204 KM
Moc maksymalna pojedynczego silnika: 75 KW

Osiągi
Prędkość maksymalna: 322 km/h (200 mph)
Przyspieszenie 0-100 km/h: 3,0 s



Bibliografia
