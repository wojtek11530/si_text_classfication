Mag’ach – nazwa zmodernizowanych w Izraelu amerykańskich czołgów serii M48 i M60.

Wersje i opis modyfikacji
Patton M48A4''' (lub Mag’ach) – w latach 1968-1975 ulepszono 600 szt. posiadanych M48 wszystkich wersji do standardu wozu M60, przez zamontowanie nowego przełożenia napędu, zainstalowanie silnika wysokoprężnego V-12 AV-1790-2A, zmodyfikowanych filtrów powietrza, niskoprofilowej wieżyczki dowódcy i reflektorów poszukiwawczych VSS-2 na światło białe i podczerwień. Użyto tych wozów masowo w wojnie Yom Kippur.

W latach 1979-1980 czołgi te zmodernizowano. Ponad 150 egzemplarzy otrzymało pancerz reaktywny typu Blazer oraz cięższe uzbrojenie przeciwpiechotne i przeciwlotnicze. W tej wersji zostały masowo użyte w wojnie z Libanem w 1982 roku.

M60/M60A1 Mag’ach – modele standardowe nabyte w latach 1970–1979 zmodyfikowano przez zastosowanie krajowego sprzętu radiowego, instalacje pomieszczeń ładunkowych. Wersję M60A1 użyto w 1973 roku w wojnie Yom Kippur.

M60/M60A1 Mag’ach 1980''' – oryginalne czołgi Mag’ach serii M60 ulepszono przez zastosowanie opancerzenia typu Blazer, nowego systemu kierowania ogniem produkcji izraelskiej, garłacza dymnego CL-3030 IS-10 oraz cięższego uzbrojenia przeciwpiechotnego i przeciwpancernego. Użyte masowo w 1982 roku w wojnie z Libanem.

Mag’ach 7''' – standardowy model M60A3 przebudowywany począwszy od 1988 roku poprzez zastosowanie na wieży, osłonach burtowych i kadłubie nowego opancerzenia reaktywnego, nowego silnika wysokoprężnego, przełożenia napędu i gąsienic. Zastosowano również nowy system kierowania ogniem, identyczny jak w czołgu Merkawa Mk3.

Dane taktyczno-techniczne
załoga: 4 osoby
masa bojowa:
M48 Mag’ach 48 300 kg
M60 Mag’ach 53 600 kg

Uzbrojenie
Główne:
1 × 105 mm armata
1 × 7,62 mm k.m.
Przeciwlotnicze:
1 × 12,7 mm k.m.
Przeciwpiechotne:
1 × 60 mm lekki moździerz

Bibliografia
Alan K. Russel, Czołgi i pojazdy wsparcia, Warszawa 1996.






