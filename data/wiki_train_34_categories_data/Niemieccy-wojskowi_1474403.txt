Max Karl Wilhelm von Gallwitz (ur. 2 maja 1852 we Wrocławiu, zm. 18 kwietnia 1937 w Neapolu) – niemiecki generał służący podczas I wojny światowej zarówno na froncie wschodnim, jak i zachodnim.

Biografia
W 1870 wstąpił do wojska. Od 1872 porucznik. Uczestnik wojny francusko-pruskiej 1870 - 1871. W l. 1877 - 1880 uczył się w akademii wojskowej. Od 1882 szef sztabu 11 Brygady Artylerii Polowej. W l. 1883-86 i 1891 -95 służył w Sztabie generalnym, a w l. 1887-90 w Ministerstwie Wojny. Od 1890 dowódca baterii w 27 pułku artylerii, od 1895 dowódca dywizjony artylerii w 11 pułku artylerii. Od 1897 szef oddziału w Ministerstwie Wojny. Od 1899 dowódca 76 pułku artylerii, od 1901 dowódca 29 Brygady Artylerii Polowej. Od 1903 dyrektor departamentu w Ministerstwie Wojny i zastępca przedstawiciela wojska w Bundesracie. Od 1906 dowódca 15 Dywizji. 4 listopada 1911 mianowany generałem i wyznaczony na inspektora artylerii polowej. 

W czasie mobilizacji przed I wojną światową 1914-18 wyznaczony na dowódcę Rezerwowego Korpusu Gwardii w składzie 2 Armii. Gallwitz rozpoczął swoją karierę podczas I wojny światowej jako dowódca korpusu na froncie zachodnim. Prawie natychmiast po objęciu tego stanowiska von Gallwitz został przydzielony do 8 Armii Niemieckiej dowodzonej wówczas przez Paula von Hindenburga i z którego to rozkazu został wyznaczony do dowodzenia własną grupą armijną w Bitwie przasnyskiej. W 1915 roku Gallwitz objął dowództwo 12 Armii Niemieckiej, która wzięła udział w ofensywie w Galicji, którą dowodził feldmarszałek August von Mackensen. W 1916 Max von Gallwitz powrócił na front zachodni, gdzie objął stanowisko dowódcy wojsk niemieckich w Bitwie nad Sommą.

Pomiędzy rokiem 1916 a 1918 Gallwitz był dowódcą 5 Armii Niemieckiej na froncie zachodnim. Najsłynniejszą bitwą, w jakiej brała udział 5 armia pod dowództwem Gallwitza, była bitwa w okolicach francuskiego miasteczka Saint-Mihiel.

Po wojnie von Gallwitz odszedł w stan spoczynku rozpoczynając zarazem karierę polityczną. W latach 1920-1924 był posłem Reichstagu z ramienia Niemieckiej Narodowej Partii Ludowej. 

Linki zewnętrzne
