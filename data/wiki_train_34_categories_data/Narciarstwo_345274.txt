Giorgio Rocca (ur. 6 sierpnia 1975 w Chur) – włoski narciarz alpejczyk, specjalista slalomu, jedenastokrotny zwycięzca zawodów Pucharu Świata, trzykrotny brązowy medalista mistrzostw świata.

Jest synem Włocha i Szwajcarki (z kantonu Gryzonia); obok włoskiego posługuje się językiem niemieckim i retoromańskim.

Na mistrzostwach świata w Vail (Kolorado) w 1999 zajął 4. miejsce w slalomie; cztery lata później w St. Moritz zdobył brązowy medal, przegrywając jedynie z Chorwatem Ivicą Kosteliciem i Szwajcarem Silvanem Zurbriggenem. Na Mistrzostwach Świata w Bormio w 2005 sięgnął po dwa brązowe medale, w slalomie (za Austriakami Raichem i Schönfelderem) i kombinacji alpejskiej (za Raichem i Norwegiem Akselem Lundem Svindalem).

W sezonie 2005/2006 wygrał pięć imprez pucharowych, co czyniło go jednym z głównych faworytów (szczególnie w oczach włoskiej publiczności) na igrzyskach olimpijskich w Turynie; nie ukończył jednak slalomu o mistrzostwo olimpijskie. Lepiej wypadł w kombinacji, zajmując 5. miejsce.

Brązowy medalista mistrzostw świata juniorów z Lake Placid (1994) w kombinacji alpejskiej.

Podczas ceremonii otwarcia igrzysk w Turynie złożył przysięgę olimpijską.

Osiągnięcia
Igrzyska Olimpijskie


Mistrzostwa świata


Puchar Świata


Miejsca w klasyfikacji generalnej
1996/1997 – 126.
1997/1998 – 133.
1998/1999 – 28.
1999/2000 – 64.
2000/2001 – 79.
2001/2002 – 30.
2002/2003 – 21.
2003/2004 – 17.
2004/2005 – 18.
2005/2006 – 13.
2006/2007 – 37.
2007/2008 – 47.
2008/2009 – 38.
2009/2010 – 80.

Zwycięstwa w zawodach Pucharu Świata
Wengen   –  19 stycznia 2003 (slalom)
Lillehammer   –  16 marca 2003 (slalom)
Chamonix   –  11 stycznia 2004 (slalom)
Flachau   –  22 grudnia 2004 (slalom)
Chamonix   –  9 stycznia 2005 (slalom)
Kranjska Gora   –  27 lutego 2005 (slalom)
Beaver Creek   –  4 grudnia 2005 (slalom)
Madonna di Campiglio   –  12 grudnia 2005 (slalom)
Kranjska Gora   –  22 grudnia 2005 (slalom)
Adelboden   –  8 stycznia 2006 (slalom)
Wengen   –  15 stycznia 2006 (slalom)

11 zwycięstw (11 slalomów)

Linki zewnętrzne
