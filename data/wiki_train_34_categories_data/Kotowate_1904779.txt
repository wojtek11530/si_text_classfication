Pokrewieństwa pomiędzy wielkimi kotami są na tyle bliskie, że ich gatunki mogą się łatwo krzyżować dając czasami płodne potomstwo w linii żeńskiej. Najczęściej spotykaną hybrydą jest potomek tygrysicy i lwa, nazywany lygrysem. Obecnie takie krzyżówki spotykane są jedynie w niewoli, ale nie można wykluczyć, że dawniej – kiedy obszary występowania obydwu gatunków pokrywały się w większym stopniu – występowały również w warunkach naturalnych.


(*) nazwy angielskie

Informacje
Lygrys === 
(Ang. liger) – krzyżówka tygrysicy i lwa. Podobnie jak tyglew (tigon), nie występuje w naturze, i jest skutkiem przypadkowego lub celowego krzyżowania zwierząt w niewoli. W warunkach naturalnych zasięgi występowania lwów i tygrysów rzadko nakładają się (zob.lew azjatycki). Związki tygrysic z samcami lwów były odnotowywane bardzo rzadko. Pierwsze udokumentowane dane o istnieniu lygrysów pochodzą z Azji, z początków XIX wieku.

Lygrysy (w przeciwieństwie do tigonów) rosną zwykle do rozmiarów większych niż tygrysy, i znacznie większych niż lwy. Lubią pływać. W niewoli żyją ok. 15-20 lat. Samce są bezpłodne, ale samice są zdolne do urodzenia potomstwa.

Liard, lipard
Mieszaniec samca lwa i samicy lamparta. Nie występuje na wolności.

Tigon === 
(Z angielskiego tiger i lion, w języku polskim używa się terminu tyglew) – krzyżówka lwicy i tygrysa. Nie występuje w naturze – tigony są efektem celowego lub przypadkowego krzyżowania zwierząt żyjących w niewoli. Podobnie jak w przypadku lygrysów, samce tigonów są bezpłodne, ale samice często mogą mieć potomstwo. Znany jest przypadek samicy o imieniu Noelle, która urodziła młodego "ti-tigona", którego ojcem był tygrys.
Tigony są mniejsze od lygrysów, rzadko osiągają rozmiary większe niż rodzice. Prawdopodobnie jest to spowodowane obecnością hamującego wzrost genu obecnego u lwicy, co jest skutkiem rywalizacyjnej strategii reprodukcyjnej lwów.

Zwierzęta takie jak tigony czy lygrysy często są bardziej podatne na choroby, niż gatunki występujące naturalnie. Jest to jeden z powodów, dla których ludzie zajmujący się ochroną zagrożonych gatunków walczą z hodowaniem hybryd. Podstawowym powodem jest jednak to, że hybrydy zajmują miejsce (klatki i wybiegi) i czas (ciąża i wychowanie młodych u samicy), w którym można by rozmnażać zwierzęta tego samego gatunku, przyczyniając się do jego ratowania.

Masa ciała: ok. 140-180 kg.
Ubarwienie: tigony mają zwykle płową lub rudawą sierść z delikatnymi prążkami (jak u tygrysów) i cętkami (jak u młodych lwów).
Pożywienie: podobnie jak inne koty, tigony są drapieżnikami.
Biotop: tigony występują tylko w niewoli.

Jaglion
Mieszaniec międzygatunkowy samca jaguara i samicy lwa.
Wygląd
Jagliony są zbudowane potężniej niż jaguary. Posiadają brązowe cętki na tle futra barwy charakterystycznej dla lwa.
Przykłady jaglionów
Dwa jagliony urodziły się 9 kwietnia 2006 roku w Barrie w Ontario w Kanadzie. Jahzara (samica) i Tsunami (samiec) były rezultatem niezamierzonego pokrycia lwicy Loli przez czarnego jaguara Diablo.

Jaguatiger
Krzyżówka międzygatunkowa samca jaguara oraz tygrysicy.
Wygląd
Jaguatigery są zbudowane najpotężniej z rodzaju Panthera.
Masa ciała: ok. 180 kg.
Biotop: Jaguatigery są czasami wypuszczane na Ziemi Ognistej ale większość ich występuje w niewoli.

Leopon === 
Jest hybrydą lamparta i lwicy. Pierwsze doniesienia o leoponach pochodzą z 1910. Leopony uzyskano w wyniku krzyżowania w ogrodach zoologicznych w Indiach, Japonii i w Niemczech. Odnotowano pojedyncze doniesienia o wystąpieniu takich krzyżówek w warunkach naturalnych.

Głowa zwierzęcia zachowuje kształt głowy lwa, za to reszta ciała ma cechy lamparta – cętki na sierści i krótsze łapy.


Plik:NSK-ZOO-liger.jpg|Lygrys
Plik:Tigon4.jpg|Tyglew
Plik:Jaglion.jpg|Jaglion






