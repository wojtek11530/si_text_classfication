Szymon Józef Niemiec (ur. 14 lipca 1957 w Jaśle) – polski polityk, lekarz, poseł na Sejm III kadencji.

Życiorys
W 1983 ukończył studia na Wydziale Lekarskim Akademii Medycznej w Krakowie, następnie uzyskał stopień doktora nauk medycznych. Wyspecjalizował się w zakresie chirurgii onkologicznej.

Sprawował mandat posła III kadencji z ramienia Akcji Wyborczej Solidarność (rekomendowany przez Ruch Solidarni w Wyborach), wybranego w okręgu Krosno. W 2001 nie ubiegał się o reelekcję, w 2006 i 2010 z ramienia Prawa i Sprawiedliwości bezskutecznie kandydował do rady powiatu jasielskiego.

W 2007 został powołany na stanowisko zastępcy dyrektora ds. lecznictwa w Szpitalu Specjalistycznym w Jaśle.

W lutym 2000 został skazany przez Sąd Rejonowy w Sanoku na karę 1 roku pozbawienia wolności z warunkowym zawieszeniem jej wykonania na dwuletni okres próby i 2 tys. zł grzywny za potrącenie samochodem 13-letniego rowerzysty i ucieczkę z miejsca wypadku. Orzeczono także zakaz prowadzenia pojazdów mechanicznych przez okres roku. Wyrok ten został utrzymany w mocy przez Sąd Okręgowy w Krośnie w maju tego samego roku.



Bibliografia
