Borówka (niem. Lange Brücken Wasser) – potok w Karkonoszach o długości ok. 2,3&nbsp;km, dopływ Granicznika, jeden z pięciu tworzących Kaczą.

Źródła ma w środkowej części Karkonoszy, na północnym zboczu Smogorni, poniżej Pielgrzymów, w postaci dwóch potoków. Płynie na północ, z lekkim odchyleniem ku wschodowi. W Borowicach, na wysokości ok. 650 m n.p.m. łączy się z Granicznikiem i Modrzykiem, a na wysokości ok. 630 m n.p.m. z Jodłówką i Jelenim Potokiem, tworząc Kaczą.

Turystyka
W dolnym biegu, powyżej ujścia, przecinają go dwa szlaki turystyczne:
żółty - prowadzący z Jeleniej Góry przez Przesiekę, Borowice, Polanę do Słonecznika
zielony - prowadzący z Przesieki do Karpacza

Zobacz też
Borówka

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




