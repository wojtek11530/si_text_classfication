Al-Adil (1145-1218) (arabski العادل) - sułtan z dynastii Ajjubidów, panujący w Egipcie w latach 1200 - 1218.

Był synem Nadżm ad-Din Ajjuba, młodszym bratem Saladyna. Urodził się w roku 1145, prawdopodobnie w Damaszku. Po śmierci Nur ad-Dina w 1174, Al-Adil zarządzał Egiptem w imieniu brata i wspierał go w walce z krzyżowcami (1175 - 1183). Był rządcą Aleppo (1183 - 1186), rządził ponownie Egiptem w czasie 3. krucjaty (1186-1192), stłumił powstanie Izz Ad-Dina z Mosulu po śmierci Saladyna (marzec 1193). Od jego zdobycia zarządzał Karakiem, od roku 1194 zaś także Majjafarikin (dzis. Silvan). W roku 1196 Al-Adil przechwycił Damaszek, zaś po śmierci syna Saladyna Al-Aziza w roku 1198, dwa lata później opanował Egipt, pozbawiając tronu jego małoletniego syna Al-Mansura Muhammada. Panował do swojej śmierci w roku 1218, tocząc pomyślne walki z Gruzinami i krzyżowcami.



Bibliografia
