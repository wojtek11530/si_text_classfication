Micheil Mczedliszwili, gr. მიხეილ მჭედლიშვილი (ur. 4 czerwca 1979) – gruziński szachista, arcymistrz od 2002 roku.

Kariera szachowa
W turniejach międzynarodowych zaczął uczestniczyć po rozpadzie Związku Radzieckiego. W latach 1993 – 1999 reprezentował Gruzję na mistrzostwach świata (trzykrotnie) oraz Europy juniorów (czterokrotnie), największy sukces odnosząc w 1997 r. w Tallinnie, gdzie zdobył tytuł mistrza Europy do 18 lat. W 1995 r. wystąpił w reprezentacji kraju na olimpiadzie juniorów (do 16 lat), zdobywając dwa medale: złoty (za najlepszy indywidualny wynik na II szachownicy) oraz srebrny (wraz z drużyną). 

W 2007 r. w Ajaccio zajął V m. w indywidualnych mistrzostwach Europy w szachach błyskawicznych.

Do sukcesów Micheila Mczedliszwili w turniejach międzynarodowych należą:
dz. II m. w Waischenfeldzie (2005, za Peterem Wellsem, wspólnie z Georgiem Meierem),
dz. I m. w Adanie (2006, wspólnie z m.in. Walerianem Gaprindaszwilim i Giorgi Bagaturowem),
dz. II m. w Baku (2006, za Szachrijarem Mamediarowem, wspólnie z Wadimem Małachatko, Darmenem Sadwakasowem, Nidżatem Mamedowem i Eldarem Gasanowem),
dz. III m. w Dieren (2006, za Friso Nijboerem i Alonem Greenfeldem, wspólnie z m.in. Erikiem van den Doelem),
dz. I m. w La Lagunie (2007, wspólnie z Atanasem Kolewem, Gawainem Jonesem i Bojanem Kurajicą),
II m. w Hilversum (2007, za Humpy Koneru),
dz. III m. w Calvii (2007, za Wiktorem Michalewskim i Kevinem Spraggettem, wspólnie z m.in. Jurijem Kuzubowem, Radosławem Wojtaszkiem i Emanuelem Bergiem),
dz. I m. w Hilversum (2008, wspólnie z Aniszem Girim),
dz. I m. w Leros (2009, wspólnie z Jewhenem Miroszniczenko),
dz. II m. w Tbilisi (2009, za Baadurem Dżobawą, wspólnie z m.in. Walerijem Newerowem, Naną Dzagnidze i Michaiłem Kobaliją),
dz. I m. w Kolombo (2009, wspólnie z Władimirem Georgiewem),
dz. I m. w Quezon City (2009, wspólnie z Ehsanem Ghaemem Maghamim),
dz. I m. w Taszkencie (2012, memoriał Gieorgija Agzamowa, wspólnie z Maksimem Turowem i Antonem Filippowem).

Wielokrotny reprezentant Gruzji w turniejach drużynowych, m.in.:
,
,
; medalista: wspólnie z drużyną – brązowy (2003).

Najwyższy ranking w dotychczasowej karierze osiągnął 1 sierpnia 2012 r., z wynikiem 2659 punktów zajmował wówczas 91. miejsce na światowej liście FIDE, jednocześnie zajmując 2. miejsce (za Baadurem Dżobawą) wśród gruzińskich szachistów.



Bibliografia
ChessBase Megabase 2008
Linki zewnętrzne
