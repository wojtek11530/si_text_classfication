Pseudochylothorax (z łac.), inaczej cholesterolowe zapalenie opłucnej (ang. cholesterol pleurisy) – termin medyczny, określający występowanie w jamie opłucnowej płynu o charakterze wysięku.

Płyn w przebiegu pseudochylothorax, ma podobny wygląd jak w przypadku chylothorax, czyli ma barwę kawy z mlekiem, co często określane jest terminem "cafe-au-lait", w odróżnieniu jednak od niego nie zawiera dużych stężeń trójglicerydów i chylomikronów, natomiast posiada duże stężenie cholesterolu.

Najczęstszą jego przyczyną jest gruźlica. Może także występować w przebiegu reumatoidalnego zapalenia stawów i odmy opłucnowej.

Do jego wytworzenia konieczny jest długotrwały, kilkumiesięczny lub kilkuletni, przebieg.

W leczeniu obowiązuje terapia choroby podstawowej, w przypadkach nawrotowych lub z obecnością dużej ilości płynu konieczna może się okazać dekortykacja płuca.

Bibliografia
