Mirko Gashi - (ur. 2 stycznia 1939 roku w Kraljevie w Serbii - zm. w lipcu 1995 roku w Prisztinie) - albański poeta, tłumacz i dziennikarz.

Po ukończeniu szkoły w Gjilan odbył studia dziennikarskie na Uniwersytecie Belgradzkim. Po ukończeniu studiów przez pewien czas pracował jako nauczyciel we wsi Caravajkë k. Preszeva, a potem przeszedł do pracy w albańskojęzycznym Radio Prisztina i gazecie Kosova. Pracował także w teatrach albańskich w Skopje i w Prisztinie. Był autorem kilku tomików poetyckich, a także tłumaczem poezji albańskiej na 9 języków. 

Dzieła
Në vorbullën e ujit, Prishtina 1972,
Netët e bardha, (Białe noce) Prishtina 1975,
Gjarpëri i shtëpisë, (Wąż domowy) Prishtina, 1980,
Arbror vitae, (Drzewo życia) Prishtina 1988,
Plagë uji, (Poraniona woda) Prishtina 1990

Tłumaczenia polskie
Matka Teresa, Arka Noego, Potop, Moja dedykacja, [w:] Nie jest za późno na miłość. Antologia poezji albańskiej XX wieku, przeł. M. Saneja, Sejny 2005.

Bibliografia
Gazetare dhe publiciste shqiptare. Fjalor enciklopedik, red. Sejdin Cekani, Tirana 2006, ISBN 99943-678-5-4










