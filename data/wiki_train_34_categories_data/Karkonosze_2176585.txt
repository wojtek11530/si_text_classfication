Bielnik (niem. Weisse Seifenfloss) – potok w Sudetach Zachodnich, w zachodniej części Karkonoszy. Lewy dopływ Suchej Siklawy.

Bielnik ma źródła na północnych zboczach Wielkiego Szyszaka, poniżej Śnieżnych Kotłów na wysokości 925 m n.p.m. Płynie na północ. Przyjmuje kilka bezimiennych potoków oraz prawe dopływy - Białkę i Wrzączkę. Uchodzi do Suchej Siklawy przed jej ujściem do Szklarki.

Bielnik odwadnia północne stoki Karkonoszy poniżej Wielkiego Szyszaka i Śnieżnych Kotłów.

Płynie po granicie i jego zwietrzelinie.

Cały obszar zlewni Bielnika porośnięty jest górnoreglowymi lasami świerkowymi.

W górnym biegu Bielnik przecina  czarny szlak turystyczny z Jagniątkowa do Schroniska PTTK „Pod Łabskim Szczytem”.

Ciekawostka
Wg Słownika geografii turystycznej Sudetów potok Wrzączka jest dopływem Suchej Siklawy, natomiast na mapie Wydawnictwa "Plan" (Mapa turystyczna Karkonosze polskie i czeskie) jest ona dopływem Bielnika.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



