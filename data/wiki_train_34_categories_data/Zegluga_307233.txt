ORP „Elbląg”''' &#150; okręt polskiej Marynarki Wojennej, kuter rakietowy radzieckiego projektu 205 (według nomenklatury NATO: typ Osa I).

Historia
Został zbudowany w Stoczni Rzecznej w Rybińsku na terenie byłego Związku Socjalistycznych Republik Radzieckich. Był szóstym z trzynastu okrętów tego typu w Polsce. Do służby w 3 dywizjonie kutrów torpedowych 3 Brygady Kutrów Torpedowych w Gdyni wszedł 14 września 1966 roku. Od 1971 roku znajdował się w składzie 2 dywizjonu Kutrów Rakietowo-Torpedowych 3 Flotylli Okrętów w Gdyni. Został skreślony z listy floty 30 czerwca 1990 roku. Miał numer burtowy ''426'', a imię nosił od miasta Elbląga.
Pierwszym dowódcą był kpt.mar.Piotr Kołodziejczyk, późniejszy minister obrony narodowej.
Ostatnim dowódcą okrętu był por. mar. Dariusz Mientkiewicz.

Po wycofaniu został w 1991 roku przebudowany na jednostkę patrolową i jako SG-303 „Elbląg” służył do 1995 roku w kaszubskim dywizjonie Morskiego Oddziału Straży Granicznej w Gdańsku.

Dane taktyczno-techniczne


Wyporność standardowa: 171 t
Długość: 38,5 m
Szerokość: 7,6 m
Prędkość maksymalna: 40 w
Zasięg: 800 Mm
Autonomiczność: 5 dób
Ilość załogi: 30 osób

Uzbrojenie
4x1 wyrzutnie przeciwokrętowych kierowanych pocisków rakietowych P-15 Termit (według nomenklatury NATO: SS-N-2A Styx)
1x4 wyrzutnia przeciwlotniczych kierowanych pocisków rakietowych Strzała-2M (według nomenklatury NATO: SA-N-5 Grail)
2x2 armaty morskie kalibru 30 mm AK-230






