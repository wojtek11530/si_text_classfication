Przechowywanie dokumentów księgowych

Dokumenty księgowe za dany okres sprawozdawczy powinny być przechowywane w sposób, który zapewni ich nienaruszalność i łatwe odszukanie. Powinny one być przechowywane w siedzibie przedsiębiorstwa, miejscu prowadzenia działalności lub w miejscu prowadzenia ksiąg rachunkowych. Dokumenty te są niezbędne w sytuacji kontroli jednostki gospodarczej, gdyż maja one charakter dowodowy. 


Okres przechowywanie określonych dokumentów jest następujący:''' 

1)	Listy płac -  powinny być przechowywane przez okres 50 lat;

2)	Dowody księgowe, dokumenty z inwentaryzacji, księgi rachunkowe, – okres 5 lat;

3)	Dowody kasowe, odcinki paragonowe – co najmniej do momentu rozliczenia osób, którym powierzono składniki majątkowe,

4)	Dokumenty polityki rachunkowości – przez okres nie krótszy od 5 lat od upływu jej ważności,

5)      Dokumenty inwentaryzacyjne - 5 lat

6)	Dokumenty dotyczące rękojmi i reklamacji – 1 rok po terminie upływu rękojmi lub rozliczeniu reklamacji. 

7)	Sprawozdanie finansowe - zawsze

	Należy zaznaczyć, że okres przechowywania list płac rozpoczyna się od dnia zakończenia przez ubezpieczonego pracy u danego płatnika (pracodawcy), pozostałych dokumentów od początku roku następującego po roku, którego dane dokumenty dotyczą. 


Okres przechowywania dokumentów dla celów podatkowych jest najczęściej dłuższy o 1 rok od czasu jaki został określony w ustawie o rachunkowości. 

Dokumenty księgowe przechowuje się w taki sposób aby uchronić je przed:

wprowadzeniem niedozwolonych zmian
nieupoważnionym rozpowszechnieniem
uszkodzeniem
zniszczeniem





