Pantera borneańska, pantera z Borneo (Neofelis diardi) – gatunek drapieżnego ssaka z rodziny kotowatych (Felidae), znana od roku 1821 jako podgatunek pantery mglistej (Neofelis nebulosa), zidentyfikowana w 2007 na podstawie badań DNA jako nowy gatunek, który oddzielił się od pantery mglistej 1,4 miliona lat temu. Występuje na Sumatrze i Borneo. Od swoich kontynentalnych krewniaków różni się umaszczeniem i rozłożeniem cętek na futrze. Szacuje się, że w lasach Indonezji istnieje ok. 18 000 sztuk tych kotów. Specjaliści oceniają, że na Borneo żyje od 5 do 11 tysięcy Neofelis diardi, a na Sumatrze kolejne 3 do 7 tysięcy.

Podgatunki
Na podstawie analizy genetycznej wyróżniono dwa podgatunki N. diardi:
Neofelis diardi borneensis Wilting, Buckley-Beason, Feldhaar, Gadau, O'Brien & Linsenmair, 2007 – Indonezja (Sumatra), status IUCN EN (zagrożony wyginięciem)
Neofelis diardi diardi (G. Cuvier, 1823) – Indonezja (Kalimantan), Malezja (Sabah, Sarawak), status IUCN EN (zagrożony wyginięciem)






