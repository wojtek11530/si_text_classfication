 – japońska powieść wizualna stworzona przez Key i wydana 28 kwietnia 2004 na platformę Microsoft Windows. Podczas gdy dwie poprzednie gry studia Key, Kanon i Air, zostały pierwotnie wydane jako gry dla dorosłych, a później ocenzurowane dla młodszych graczy, Clannad wydany został bez ograniczeń wiekowych. Grę przeportowano później na konsole PlayStation 2, PlayStation Portable, Xbox 360 i PlayStation 3. Opowiada o życiu Tomoyi Okazakiego, który będąc w ostatniej klasie szkoły średniej, zaprzyjaźnia się z pięcioma dziewczynami ze szkoły i pomaga rozwiązać ich problemy.

Rozgrywka w Clannad opiera się na nieliniowej fabule, oferując przygotowane scenariusze, w których postać gracza poprawia wzajemne relacje z pięcioma głównymi bohaterkami. Gra znajdowała się na liście najlepiej sprzedających się gier komputerowych w Japonii zarówno w momencie wydania, jak i wielokrotnie po premierze. W listopadzie 2005 Key wydał spin-off dla dorosłych '''', który rozszerza scenariusz Tomoyo Sakagami, jednej z pięciu bohaterek Clannad.

Clannad doczekał się wielu adaptacji. Powstały cztery mangi: pierwsza wydawana w Comic Rush, druga w Comi Digi +'', trzecia w Dengeki G’s Magazine i Dengeki G’s Festival! Comic, a czwarta w Dragon Age Pure. Ukazały się również antologie, powieści ilustrowane, artbooki, słuchowiska i kilka albumów muzycznych. Film animowany, stworzony przez Toei Animation, który miał swoją premierę 15 września 2007, poprzedził dwie serie anime studia Kyoto Animation, wraz z dwoma odcinakami OVA. Animowane adaptacje uzyskały wysokie wyniki sprzedaży w Japonii, jak i uznanie wśród zagranicznych krytyków.

Postacie

Tomoya Okazaki – główny bohater serii. Na początku zostaje pokazany jako człowiek o twardym charakterze, który nie chce mieć dziewczyny. Uważa to za spory problem, a samego siebie za osobę nieodpowiedzialną. Często żartuje ze swojego przyjaciela Sunohary. Mimo swoich przekonań na temat partnerstwa, Okazaki z upływem serii jest coraz bliżej z główną bohaterką żeńską Clannadu, Nagisą Furukawą, aż w końcu zakochuje się w niej.
Nagisa Furukawa – główna bohaterka Clannad, urodziła się 24 grudnia, prawdopodobnie podkochuje się w Okazakim. Jej rodzice prowadzą piekarnię, w której także mieszkają. Jest do nich bardzo podobna, cechuje ją spora nieśmiałość, jednak zaczyna się to zmieniać od poznania Okazakiego. Nagisa nie cieszy się dobrym zdrowiem. Łatwo ulega emocjom, szczególnie często płacze z tego powodu.
Fuko Ibuki – siostra pani Ibuki. Jest w śpiączce od czasu wypadku, w którym wpadła pod samochód. Nagisie, Okazakiemu i reszcie uczniów pokazuje się jako duch. Jej pasją są rozgwiazdy. Uwielbia rzeźbić je z drewna. Od odcinka „Uczucia w kształcie gwiazd” staje się niewidoczna i wszyscy o niej zapominają. Po ślubie pani Ibuki (Fuko rozdawała swoje rzeźby jako zaproszenia na ślub jej siostry) pojawia się w niektórych odcinkach z chęcią pomocy.
Kotomi Ichinose – przyjaciółka Okazakiego z lat dzieciństwa. Kiedy była mała straciła rodziców – w dniu jej urodzin ulegli wypadkowi samolotu. (Jako pierwsi odkryli oni dowody na istnienie drugiego, przyległego świata. Dokumenty trzymali w srebrnej walizce, z której wyrzucili wszystkie papiery, by tam schować misia dla córki. Przed śmiercią zdążyli napisać na karteczce prośbę, by ten kto znalazł walizkę oddał ją ich córce. Tak więc walizka przemierzyła cały świat i znalazła się w rękach prawowitego właściciela.) Kotomi jest znana przede wszystkim z gry na skrzypcach i misia, którego otrzymała od rodziców. Początkowo zdaje się, że niczego nie pamięta. To ona spowodowała pożar pokoju rodziców. Znalazła zapakowaną kartę i myśląc, że są to ważne dokumenty, które zabrały jej rodziców spaliła je. Przy tym o mało sama nie spłonęła. Kotomi wydaje się być osobą zagubioną.
Ryou Fujibayashi – nieśmiała, zupełne przeciwieństwo swojej ruchliwej siostry. Przewodnicząca klasy III D. Nie umie gotować. Podkochuje się w Okazakim. Często się rumieni. Jest także osobą sumienną, o miłym wyrazie twarzy. Jest uległa, ale potrafi pokazać „pazury”. Kiedy Kyou usiłuje złączyć ją i Okazakiego, odmawia, żeby nie zranić Nagisy.
Kyou Fujibayashi – silna osobowość. Przewodnicząca klasy III E, choć często łamie regulamin szkolny (np. jeździ na skuterze do szkoły). Próbuje złączyć swoją siostrę – Ryou – z Okazakim. Prawdopodobnie sama również kocha Okazakiego, jednak bardzo troszczy się o swoją siostrę i boi się jej zranienia. Opiekuje się młodym dzikiem o imieniu Botan. Umie gotować. Jest wysportowana. 1 lipca 2009 wraz z 8 DVD Clannad: After Story ukazał się odcinek poświęcony Kyou zatytułowany Another World: Kyou Chapter
Tomoyo Sakagami – niezwykle silna. W późniejszych odcinkach serii jest przewodniczącą szkoły. Tam też dowiadujemy się, że walczy o drzewa wiśniowe, które kojarzą jej się z bratem (gdy rodzice Tomoyo chcieli się rozwieść, jej brat uciekł z domu i skoczył z mostu do wody. Po opiece medycznej w szpitalu wyzdrowiał, a jego rodzice już nie chcieli się rozwieść). Tomoyo widzi w Okazakim serdecznego przyjaciela. Powstał też specjalny odcinek poświęcony Tomoyo o nazwie: Another World: Tomoyo Chapter, który ukazał się na 8 płycie DVD Clannad 16 lipca 2008, przedstawia on alternatywne zakończenie serii.
Youhei Sunohara – przyjaciel Okazakiego; uwielbia wdawać się w bójki. Ma młodszą siostrę o imieniu Mei. Bardzo chętnie pomaga Nagisie (z początku dlatego, że Okazaki wmówił mu, że kiedy jest się jej przyjacielem, można do woli jeść wypieki jej matki – Sanae).
Sanae Furukawa – matka Nagisy. Razem z mężem prowadzi piekarnię, często wymyśla wyjątkowo dziwne przepisy na swoje wypieki (np. Tęczowe Bułeczki), w wyniku czego nie są one zbyt przystępne i ciężko je zjeść. Niezwykle miła i uczynna. Kiedyś była nauczycielką, jednak z powodu ciężkiej choroby Nagisy porzuciła pracę.
Akio Furukawa – ojciec Nagisy. Piekarz. Bardzo radosny, czasem dziecinny. Dobry i kochający (czasem surowy) ojciec i mąż. Jego hobby to baseball. Zanim został piekarzem był wspaniałym aktorem. Poświęcił swoją karierę aktorską dla dobra córki.

Film
Na podstawie powieści wizualnej powstał także film Clannad. Fabuła nie jest połączona z anime. Ukazane są w nim również fakty z dzieciństwa (czasów szkolnych).
W kinach w Japonii miał on premierę 15 stycznia 2007 r. Wersja DVD pojawiła się 7 marca 2008 r.



Bibliografia
Linki zewnętrzne
