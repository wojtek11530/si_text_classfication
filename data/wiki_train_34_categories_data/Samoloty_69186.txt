Hawker Siddeley – brytyjska wytwórnia lotnicza. Firma przeszła długą ewolucję, zanim w latach sześćdziesiątych wyłoniła się jako jeden z dwóch głównych brytyjskich producentów samolotów i ostatecznie w 1977 r. została włączona w skład koncernu British Aerospace.

Hawker Engineering
Firma Hawker powstała po pierwszej wojnie światowej w następstwie restrukturyzacji i bankructwa Sopwith Aviation. Pilot testowy firmy Sopwith Harry Hawker wraz z trzema innymi (włącznie z  Thomasem Sopwithem), zakupili aktywa firmy Sopwith i na tej bazie pod koniec 1920 roku utworzyli H.G. Hawker Engineering.

Podczas dwudziestolecia międzywojennego Hawker był producentem znakomitej linii bombowców i myśliwców dla Królewskich Sił Powietrznych - RAF. Samoloty Hind i Hart stały się najliczniej produkowanymi brytyjskimi samolotami przed II wojną światową.

Hawker Aviation
Przemianowana w 1933 na Hawker Aviation, kiedy to Hawker korzystając z Wielkiego Kryzysu i silnej pozycji finansowej firmy kupił kilka brytyjskich firm lotniczych włącznie z Gloster Aircraft Company, Armstrong Whitworth Aircraft, Armstrong Siddeley Motors i A.V. Roe. Grupa tych firm w 1935 roku przyjęła nazwę Hawker Siddeley. 


W tej postaci firma działała podczas II wojny światowej produkując wiele znakomitych typów samolotów, włącznie ze słynnym myśliwcem Hawker Hurricane, który wraz z Spitfire odegrał główną rolę w zwycięstwie w bitwie o Wielką Brytanię (Hurricany przewyższyły wszystkie pozostałe myśliwce brytyjskie, osiągając 55 procent wszystkich zestrzelonych samolotów wroga).

Prawie każda konstrukcja Hawkera z czasów II wojny światowej odniosła sukces (nawet jeśli początkowo się na to nie zanosiło). Wszystko to było zasługą utalentowanego konstruktora Sidneya Camma (później Sir Sidneya). Jego ważniejsze konstrukcje:
Hawker Typhoon
Hawker Tempest
Hawker Sea Fury

Konstrukcją, której autorem nie był Camm związany z firmą Hawker Siddeley, był Gloster Meteor, pierwszy aliancki myśliwiec o napędzie odrzutowym.

Po wojnie Hawker Siddeley produkował jeden ze znakomitych powojennych samolotów odrzutowych Hawker Hunter, który w 1953 roku ustanowił światowy rekord prędkości 1160 km/h.

Hawker Siddeley Group
W późnych latach pięćdziesiątych rząd brytyjski zdecydował, że w związku ze zmniejszeniem kontraktów na dostawę samolotów będzie lepiej skonsolidować istniejące firmy. Z 15 firm które przetrwały na rynku miało powstać kilka większych. Poza tą decyzją wydano „rozkaz”, aby wszystkie przyszłe kontrakty były zawierane z tymi połączonymi firmami.


Hawker i de Havilland połączyły się w 1959, ich śladem poszły Blackburn Aircraft, Avro (wraz z Avro Canada) i Whitworth (która już była częścią Hawker), Folland Aircraft i Gloster, które w następnym roku utworzyły Hawker Siddeley Group. Tymczasem utworzyła się podobna grupa British Aircraft Corporation (BAC), Westland Helicopters i Rolls-Royce jako producenta silników.

W tym czasie firma Hawker opracowała najbardziej udany odrzutowy samolot pionowego startu i lądowania Hawker Siddeley Harrier. Samolot ten był produkowany do lat dziewięćdziesiątych, a w służbie pozostaje do dnia dzisiejszego.

Wśród innych samolotów produkowanych przez Hawker Siddeley były:

Hawker-Siddeley Trident
Hawker Siddeley HS125
Hawker Siddeley HS748

Koniec Hawkera
W 1977 Hawker Siddeley Group decyzją parlamentu została połączona z BAC i na bazie tych firm utworzono British Aerospace (BAe). Części firm, które nie były brytyjskie lub nie powiązane z lotnictwem zostały odłączone i utworzono z nich odrębne przedsiębiorstwa:

W 1980 roku utworzono Hawker Pacific Aerospace.

W 1991 Hawker Siddeley Group Public Limited Company została przejęta przez BTR Aerospace Group.



