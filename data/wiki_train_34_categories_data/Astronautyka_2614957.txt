Cyklon-4''' – ukraińska rakieta nośna, czwarta z rodziny rakiet Cyklon, ma być przeznaczona do startów komercyjnych. Większa część konstrukcji została zapożyczona z wycofanej rakiety Cyklon-3''.

Dane techniczne
Cyklon-4'' jest rakietą trójstopniową zbudowaną na podstawie rakiety Cyklon-3'' (2 pierwsze stopnie). Dodany zostanie nowy stopień górny, wyposażony w silnik RD-861K z możliwością wielokrotnego zapłonu. Rakieta ma dostać ulepszony system kontrolny i system paliwowy. Cyklon-4 będzie miał nową aerodynamiczną osłonę ładunku o średnicy 4 metrów, konstrukcyjnie zbliżoną do osłony z rakiety Ariane 4. Zdolność wynoszenia rakiety szacowana jest na 5300 kg na niską orbitę okołoziemską i 1800 kg na geostacjonarną.

Miejsca startu
Głównym miejscem startu rakiety Cyklon-4'' będzie brazylijski kosmodrom Alcântara, jednak planowane jest wykorzystanie wyrzutni w rosyjskich kosmodromach Plesieck i Bajkonur.

Historia projektu
Prace nad Cyklonem-4'' rozpoczęły się w 2002, wtedy pierwszy lot miał się odbyć w 2006. Z powodu opóźnień w produkcji ostatecznym terminem pierwszego startu (z brazylijskiego kosmodromu) mają być lata 2011-2015 na podstawie deklaracji podpisanej w 2009 przez prezydentów Brazylii (Luiz Inácio Lula da Silva) i Ukrainy (Wiktor Juszczenko)
, pomimo spekulacji na temat porzucenia przez rząd brazylijski współpracy z Ukrainą i zaakceptowaniu oferty na rosyjskie rakiety Angara.


