
Czołgi Białej Armii − historia czołgów używanych przez wojska Białej Armii, podczas wojny domowej w Rosji w latach 1917-1923. Większość czołgów była produkcji angielskiej i francuskiej. Czołgi używane były głównie w operacjach wojskowych przeciwko Armii Czerwonej.

Historia
Pierwsze czołgi na polach bitew, podczas rosyjskiej wojny domowej, zostały użyte 13 kwietnia 1919, kiedy do miasta Batumi przybył brytyjski Królewski Korpus Pancerny pod dowództwem majora H. McMikinga. Dostarczone zostały tam pierwsze 6 czołgów typu Mark V i Mark A ("Whippet"). Następnie czołgi zostały przydzielone wojskom pancernym Południowej Rosji. Pod koniec kwietnia 1919, korpus angielsko-francuski, założył szkołę oficerską, której celem było szkolenie białoarmistów. W okresie od czerwca do grudnia wyszkolono ok. 200 oficerów-czołgistów.

1 Dywizja Pancerna Sił Zbrojnych Południa Rosji
Po dostarczeniu czołgów i wyszkoleniu czołgistów, 29 kwietnia 1919, Siły Zbrojne Południa Rosji utworzyły 1 Dywizję Pancerną, składającą się z 4 czołgów - dla każdej jednostki po jednym. I. i III. jednostka wyposażona została w modele Mark V, posiadające ciężkie armaty i karabin maszynowy. II. i IV. jednostka otrzymały modele Mark A - wyposażone w lekkie karabiny maszynowe. Na początku maja 1919, dywizja pancerna została wysłana na front, gdzie wspomagała piechotę Armii Ochotniczej. W maju dywizja wzięła udział w walkach na stacjach: Kanżonkow − Jasynuwata − Popasna. Na początku czerwca dywizja została przerzucona do Carycyna.

Armia Rosyjska Wrangla
Po klęskach odniesionych na przełomie 1919-1920, Siły Zbrojne Południa Rosji ewakuowały się z Noworosyjska na Krym. 4 kwietnia 1920, gen.-letnant Anton Denikin, został mianowany przez Piotra Wrangla, na stanowisko głównodowodzącego dywizją pancerną. Następnie przeformowano również piechotę. W maju 1920, utworzono 1 Batalion Pancerny pod dowództwem płk. Bocharowa. I. i III. oddział otrzymał po 6 czołgów typu Mark V a oddziały II. i IV. - po 4 czołgi typu Mark A. Dodatkowo do oddziałów dołączono jeszcze 2 francuskie czołgi lekkie typu FT-17. Łącznie - 22 pojazdy opancerzone.
Baza dywizji mieściła się w Sewastopolu.


Skład 1 Dywizji Czołgów Armii Rosyjskiej Wrangla
I Oddział (6 czołgów Mark V, działa kal. 57 mm):
"Generał Słaszczow"
"Wierny"
"Groźny"
"Śmiały"
"Bohater Rosji"
"Wielka Rosja"
II Oddział (4 czołgi Mark A "Whippet"):
"Tygrys"
"Stiepniak"
"Sfinks"
"Krokodyl" (później "Sibirak"), działko Hotchkiss 37 mm

III Oddział (6 czołgów Mark V, działa kal. 57 mm i 27 karabinów maszynowych Hotchkiss):
"Feldmarszałek Kutuzow"
"Generalissimus Suworow"
"Generał Skobielew"
"Feldmarszałek Potiomkin"
"Za Świętą Rosję"
"Za Wiarę i Ojczyznę"
IV Oddział (4 czołgi Mark A "Whippet"):
"Generał Wrangel"
"Sadko"
"Generał Szkuro"
"Uraliec"
Dodatkowy jeden pluton czołgów francuskich (2 czołgi Renault FT-17):
"Szary"
"Skromny"

Armia Północno-Zachodnia
Batalion pancerny Armii Północno-Zachodniej, został utworzony w sierpniu 1919 roku. W październiku dowódca batalionu został płk Chomutow, zaś w grudniu 1919, nowym dowódcą został kpt. I-szej rangi Sziszko. Batalion był niezależną częścią AP-Z. Na początku października 1919 batalion liczył 6 czołgów i 350 żołnierzy piechoty. Liczba oficerów (na grudzień 1919) to 56 żołnierzy.

Czołgi Białej Armii jako pomniki
Do dziś, w niektórych miastach Rosji stoją pomniki-czołgi. W 1938 roku, na rozkaz Ludowego Komisarza Obrony ZSRR - Klimenta Woroszyłowa, wystawiono 4 pomniki-trofea Armii Czerwonej, z czasów rosyjskiej wojny domowej.

W Ługańsku stoją dwa czołgi-pomniki o numerach seryjnych 9186 i 9344. W Archangielsku wystawiono jeden czołg-pomnik o numerze 9303. Kolejnymi są czołgi w Charkowie (Plac Konstytucji) i Kubince (Muzeum Czołgów w Kubince), jednakże numery seryjne tych czołgów nie są znane.

Galeria

Plik:Kahovka English tank.jpg|Brytyjski czołg Armii Czerwonej, zdobyty przez 51 Dywizję Piechoty Białej Armii. Kachowka, 14 października 1920.
Plik:Mark in Arkhangelsk RU.JPG|Brytyjski czołg w Archangielsku, jako pomnik - wygląd nowoczesny.
Plik:Renault-FT17-Saumur.0004gw9y.jpg|Renault FT-17, będący w dodatkowym plutonie pancernym.


Bibliografia
Реден Н. Сквозь ад русской революции. Воспоминания гардемарина 1914 — 1919 = The Unmaking of the Russian / Глебовская Л. И.. — Москва: Центрополиграф, 2006. — 287 str. — (Свидетели эпохи). — 4 000 экз. — ISBN 5-9524-2000-1

Linki zewnętrzne
