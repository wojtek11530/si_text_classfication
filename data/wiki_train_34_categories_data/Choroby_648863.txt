
Rak gruczołu krokowego (prostaty) ''' – choroba nowotworowa gruczołu krokowego, występująca u 11% mężczyzn z rozpoznanym nowotworem i będąca przyczyną 9% zgonów z powodu chorób nowotworowych u mężczyzn.

Histologicznie najczęściej jest gruczolakorakiem (powyżej 75% przypadków) i częstość jej występowania zwiększa się z wiekiem, i tak u mężczyzn po 75 roku życia stwierdza się go w badaniach sekcyjnych w 80–90% przypadków, w większości jednak są to przypadki tak zwanego raka utajonego, który nie powoduje poważnych implikacji klinicznych i nie jest przyczyną zgonu. W zdecydowanej większości przypadków jest to rak silnie hormonozależny, jego wzrost pobudzają androgeny (ściślej testosteron i 5α-Dihydrotestosteron). 

Etiologia
Czynnikami rozwoju raka gruczołu krokowego są:
Predyspozycje dziedziczne: wystąpienie choroby u jednego krewnego I stopnia zwiększa ryzyko zachorowania dwukrotnie, wystąpienie raka u dwóch i więcej krewnych zwiększa to ryzyko nawet 10-krotnie. Raki o podłożu dziedzicznym rozwijają się wcześnie, nawet przed 55 rokiem życia.
Czynniki rasowe: najczęściej chorują osoby rasy czarnej, najrzadziej przedstawiciele rasy żółtej w Azji południowo-wschodniej.
Dieta z dużą ilością nasyconych tłuszczów, białka, cholesterolu, natomiast z niską ilością selenu, witaminy E i witaminy D sprzyja rozwojowi raka gruczołu krokowego. Działanie ochronne przypisuje się diecie z dużą zawartością warzyw i owoców, produktów zbożowych (ogólnie dieta niskotłuszczowa), soi czy siemienia lnianego poprzez fitoestrogeny. Spożycie 30 g zmielonego siemienia dziennie spowodowało po miesiącu spadek o połowę tempa podziałów komórek nowotworowych.

Znaczenie w rozwoju raka prostaty może mieć prawdopodobnie wirus XMRV. Ekspresję jego białek wykazano w 23% raków prostaty u ludzi.

Przebieg kliniczny
Początkowo przez wiele lat rak rozwija się bezobjawowo. Uważa się, że w 3/4 przypadków jego rozwój rozpoczyna się w strefie obwodowej gruczołu krokowego (jest ona dostępna w trakcie badania per rectum). W miarę powiększania swojej objętości, powoduje objawy uciskowe sugerujące objawy łagodnego rozrostu gruczołu krokowego, takie jak częstomocz, utrudnienie oddawania moczu i słaby strumień moczu, nagłe uczucie parcia na mocz i konieczność pilnego jego oddania. U mężczyzn poniżej 55 roku życia rak może się rozwijać bez ewidentnych cech przerostu gruczołu, czyli praktycznie bezobjawowo. 
W dalszym rozwoju przekracza barierę torebki narządu naciekając otaczające tkanki: pęcherzyki nasienne, moczowody oraz tkanki miękkie i kości miednicy małej.

Rak gruczołu krokowego daje przerzuty drogą:
naczyń krwionośnych — głównie do kości: kręgosłupa, miednicy, mostka, żeber, górne części kości udowych; rzadziej daje przerzuty do narządów miąższowych (wątroba, płuco, mózg);
drogą naczyń chłonnych do otaczających węzłów chłonnych (zasłonowych biodrowych i w późniejszym stadium zaawansowania — okołoaortalnych i pachwinowych).

Diagnostyka
W diagnostyce raka gruczołu krokowego można wymienić podstawową triadę diagnostyczną:
badanie per rectum — które w 75% przypadków pozwala na stwierdzenie twardych guzków zlokalizowanych w obrębie prostaty (w późniejszych okresach stwierdza się "deskowato" twardą prostatę w obrębie jednego lub obu płatów);
PSA — swoisty antygen sterczowy, którego poziom w surowicy krwi, przekraczając 4&nbsp;ng/l, może sugerować obecność raka (u młodszych mężczyzn poniżej 65 roku życia wartości powyżej 2&nbsp;ng/l powinny być przyczyną dalszej diagnostyki);
transrektalna ultrasonografia z biopsją gruczołu krokowego z następczą oceną pobranego materiału według skali Gleasona oceniającej cechy architektoniki uzyskanych komórek; rozróżnia się 10 stopni skali Gleasona, gdzie stopnie 2–4 odpowiadają komórkom dobrze zróżnicowanym, 5–7 średnio zróżnicowanym, 8–10 komórkom źle zróżnicowanym; im wyższy stopień skali Gleasona, tym rokowanie gorsze;
oraz badania uzupełniające: tomografia komputerowa, NMR, PET, limfadenectomia zaotrzewnowa pozwalają na ocenę zaawansowania procesu i kwalifikację do skali TNM określającej stopień zaawansowania raka i warunkującą wybór metody leczenia.

Klasyfikacja TNM
T — guz pierwotny
Tx — nie można wypowiedzieć się co do guza pierwotnego
T0''' — brak guza pierwotnego
T1''' — guz niewyczuwalny per rectum i niewidoczny w badaniach obrazowych
T1a — stwierdzony przypadkowo w badaniach histopatologicznych i zajmuje mniej niż 5% ocenianej tkanki
T1b — jak wyżej, ale zajmuje ponad 5% ocenianej tkanki
T1c — stwierdzony w biopsji z powodu podwyższenia PSA
T2''' — guz ograniczony do gruczołu krokowego
T2a — zajmuje mniej niż połowę 1 płata
T2b — zajmuje więcej niż połowę jednego płata
T2c — zajmuje oba płaty
T3''' — guz naciekający poza torebkę gruczołu krokowego
T3a — guz nacieka poza torebkę gruczołu krokowego po jednej lub obu stronach
T3b — guz nacieka pęcherzyki nasienne
T4''' — guz nieruchomy, naciekający inne narządy niż pęcherzyki nasienne (szyja pęcherza moczowego, odbytnica, mięśnie dźwigacze odbytu, ściana miednicy)

N — regionalne węzły chłonne
Nx — niemożliwa ocena węzłów chłonnych
N0''' — brak przerzutów do regionalnych węzłów chłonnych
N1''' — obecne przerzuty w regionalnych węzłach chłonnych

M — obecność odległych (poza węzły chłonne regionalne) przerzutów
Mx — niemożliwa ocena odległych przerzutów
M0''' — nie ma odległych przerzutów
M1''' — obecne odległe przerzuty
M1a — przerzuty do węzłów chłonnych innych niż regionalne
M1b — przerzuty do kości
M1c — inna lokalizacja przerzutów

Leczenie
stadium T1–T2'''
Prostatektomia radykalna, czyli zabieg całkowitego wycięcia gruczołu krokowego i pęcherzyków nasiennych z dostępu nadłonowego, kroczowego lub laparoskopowo.

Ten typ leczenia proponuje się u osób z przewidywanym co najmniej 10-letnim okresem przeżycia, czyli zwykle poniżej 75 roku życia. 

Powikłaniem tej metody jest:
praktycznie w 50% zaburzenia erekcji wskutek uszkodzenia naczyń i nerwów;
nietrzymanie moczu (5-8%);
zwężenie zespolenia pęcherzowo-cewkowego (7%);
przetoka moczowa;
śródoperacyjna utrata krwi.

stadium T3'''
Jako uzupełnienie leczenia operacyjnego (lub u osób z przewidywanym krótkim czasem przeżycia, lub po wznowie po leczeniu operacyjnym) stosowana jest radioterapia.

Powikłania:
zapalenie pęcherza moczowego;
zwężenie dróg moczowych;
nietrzymanie moczu;
zapalenie odbytnicy;
przewlekła biegunka;
zaburzenia erekcji (rzadziej niż w przypadku leczenia operacyjnego).

stadium T4'''
Leczenie hormonalne polegające na wytworzeniu blokady androgenowej, czyli zablokowaniu wpływu androgenów na komórki raka gruczołu krokowego, co hamuje ich proliferację i przyspiesza ich apoptozę. Jest to typowy przykład leczenia paliatywnego, które nie ma wpływu na długość przeżycia, zmniejsza jedynie objawy zaawansowanej choroby i poprawia komfort życia.

Blokadę hormonalną można uzyskać dwoma sposobami:
kastracja – obecnie metoda rzadko stosowana;
stosowanie analogów ganadoliberyn czyli agonistów LHRH.

Działania niepożądane tej metody:
impotencja;
osteoporoza;
ginekomastia;
depresja;
uderzenia gorąca, wypadanie włosów, zwiększenie ilości tkanki tłuszczowej;
niedokrwistość.

stadium T4M1'''
Chemioterapia - w przypadku zaawansowanej choroby z przerzutami oraz w trakcie progresji choroby pomimo stosowanej hormonoterapii (tzw. stadium hormonooporności) jest zalecane u pacjentów w dobrym stanie ogólnym leczenie docetakselem z premedykacja prednizonem. Leczenie takie według badań klinicznych pozwoliło średnio wydłużyć przeżycie pacjenta o około 3 miesiące oraz znacząco poprawić jakość życia (zmniejszenie nasilenia bólu, poprawienie stanu sprawności). Oczywiście jak każda chemioterapia wiąże się z możliwością wystąpienia działań niepożądanych. Od niedawna pojawiła się też możliwość leczenia pacjentów u których leczenie docetakselem nie było skuteczne lub też efekt jego stosowania był krótkotrwały - dostępny w leczeniu 2 linii hormonoopornego raka prostaty z przerzutami po niepowodzeniu leczenia docetakselem jest cabazitaxel, który według badania klinicznego pozwolił średnio przedłużyć życie w tej grupie chorych o około 2,4 miesiąca oraz zmniejszyć nasilenie bólu. Pojawiły się tez doniesienia mówiące o tym, że po zastosowaniu chemioterapii u części pacjentów widać efekty ponownego stosowania leczenia hormonalnego (powrót hormonowrażliwości).

Szczególne postępowanie
Brachyterapia z zastosowaniem izotopu jodu-125 i palladu-103 jako źródła promieniowania. Szczególnie polecana w następującym stadium zaawansowania:
T1c – T2a, skala Gleasona  – metoda wysokoskoncentrowanych ultradźwięków), stosowana w terapii raka stercza od połowy lat 90. Ponad 30 krajów zaaprobowało HIFU jako jedną z alternatywnych metod leczenia raka prostaty.

Działanie metody HIFU opiera się na wykorzystaniu fal ultradźwiękowych (takich samych jak w aparatach USG) do niszczenia tkanki nowotworowej. W trakcie zabiegu sonda, składająca się z głowicy obrazującej oraz głowicy terapeutycznej, jest umieszczona w odbycie pacjenta. Dzięki skupieniu wiązki ultradźwięków na punktowym obszarze guza w określonym miejscu dochodzi do zniszczenia tkanki nowotworowej. HIFU powoduje martwicę tkanki w wyniku ablacji (efekt cieplny powoduje koagulację tkanki) oraz poprzez działanie mechaniczne (pęcherzyki gazu wewnątrz komórki powodują wzrost ciśnienia w jej wnętrzu).

Proces planowania zabiegu oraz sam zabieg są wysoce skomputeryzowane, co niweluje ryzyko błędu ludzkiego i gwarantuje dużą precyzję postępowania. Pozwala to również na dużą personalizację leczenia. Zabieg z wykorzystaniem ultradźwięków trwa ok. 2-3 godzin, a długość pobytu w szpitalu nie przekracza zazwyczaj 3 dni. Zabieg jest minimalnie inwazyjny, co umożliwia pacjentowi szybki powrót do normalnego trybu życia.

Niezaprzeczalną zaletą technologii HIFU jest łagodny profil powikłań oraz stosunkowo nieduże ryzyko ich wystąpienia - jak pokazują najnowsze doniesienia naukowe, wykorzystanie HIFU w terapii raka stercza daje możliwość znaczącej redukcji liczby powikłań. Zastosowanie ultradźwięków w terapii raka prostaty daje również istotną szansę na zachowanie dotychczasowej jakości życia, w tym funkcji seksualnej, po leczeniu. Istnieje możliwość powtórzenia zabiegu w przypadku nawrotu choroby.

Metoda HIFU jest z powodzeniem stosowana w wielu centrach medycznych na całym świecie, również w Polsce (Osielsko oraz Grodzisk Mazowiecki). Wyniki odległe (obserwacja 10-letnia) pokazują wysoki odsetek przeżyć całkowitych (80%), przeżyć specyficznych dla raka prostaty (98%) oraz przeżyć wolnych od przerzutów (94%).

Dieta wysokotłuszczowa
Kwasy tłuszczowe omega-6 (obecne zwłaszcza w oleju roślinnym z soi, kukurydzy, słonecznika i innych olejach z nasion, w margarynie), np. kwas linolowy, stymulują wzrost nowotworów prostaty, przyśpieszają postęp histopatologiczny i zmniejszają przeżywalność pacjentów z rakiem prostaty przy niedostatku tłuszczów wielonienasyconych omega 3, podczas gdy tłuszcze wielonienasycone omega 3 (w oleju rybnym, ale również w lnianym i rzepakowym) mają odwrotne, pozytywne działanie.



Bibliografia
Linki zewnętrzne
