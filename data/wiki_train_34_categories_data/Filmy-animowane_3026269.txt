Tato, nie bój się dentysty – polski film fabularno-animowany z 1985 roku w reż. Zofii Ołdak. 

Opis fabuły
Pewien mężczyzna, odważny spadochroniarz, ma problem z bolącym zębem, jednak boi się pójść do dentysty. Zaprowadza go do niego jego kilkuletni syn. W gabinecie oprócz dentysty oczekuje go pluszowa zabawka – "Piesek w kratkę", którą mężczyzna pamięta z okresu swojego dzieciństwa. Lekarz, odtwarzając mężczyźnie na magnetowidzie filmy z udziałem pieska, powoduje, że ten, pochłonięty oglądaniem ulubionego bohatera dzieciństwa, nie zwraca uwagi na zbiegi i dzięki temu może dokonać ekstrakcji bolącego zęba. 

Obsada aktorska
Marian Glinka – tato
Wojciech Pokora – dentysta 
Światosław Kuźnik – synek
Katarzyna Betcher – pacjentka u dentysty
Grzegorz Klimiuk – chłopiec z piłką
Anna Skaros – głos pieska

O filmie
Film był autorskim dziełem Zofii Ołdak, która była jego reżyserem, scenarzystą, scenografem i opracowała do niego dialogi. Wykorzystała w nim obszerne fragmenty cyklu filmów animowanych własnego autorstwa z lat 1968-1971 o przygodach "Pieska w kratkę" wmontowanych w fabułę filmu. Były to: Sam jak pies (1968),  Piesek w kratkę (1968), ''...Gdybym był...'' (1969), Szeryf Długie Ucho (1971), Pies w cyrku (1971), Gol (1971), Pies w kuchni (1971). 

Piosenkę tytułową zaśpiewała Maryla Rodowicz. Oprócz niej można w nim usłyszeć wykonawców: Igę Cembrzyńską, Wojciecha Pokorę, Mieczysława Czechowicza, Wiesława Michnikowskiego, Annę Skaros i Alibabki. 

Ciekawostki
Jedyna główna rola w karierze filmowej Mariana Glinki. 

Linki zewnętrzne
