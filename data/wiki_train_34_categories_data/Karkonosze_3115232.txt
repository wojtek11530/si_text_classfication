Przejście graniczne Przełęcz Okraj - Pomezní Boudy - zlikwidowane polsko-czeskie drogowe przejście graniczne położone w województwie dolnośląskim, w powiecie jeleniogórskim, w gminie miejskiej Kowary na Przełęczy Okraj.

Do przejścia po stronie polskiej, można było dojechać drogą wojewódzką nr , a od strony czeskiej, drogą nr 252.

Przejście graniczne Przełęcz Okraj - Pomezní Boudy z miejscem odprawy granicznej po stronie czeskiej w miejscowości Pomezní Boudy, powstało dzięki porozumieniu między Rzeczpospolitą Polską i Republiką Czeską. Czynne było całą dobę. Dopuszczony był ruch pieszych, rowerzystów, motocykli, samochodów osobowych i mały ruch graniczny.

W okresie istnienia Czechosłowacji funkcjonowały w tym miejscu polsko-czechosłowackie przejścia graniczne:
Krzaczyna – drogowe (lata 60. XX w.). Dopuszczony był ruch osobowy turystyczny. Czynne w godz. 8.00 - 16.00 w okresie letnim (maj–październik) i w godz. 8.00 – 18.00 w okresie zimowym (listopad–kwiecień). Przejście graniczne obsługiwane było przez Strażnicę WOP Graniczne Budy.
Przełęcz Okraj – drogowe. Czynne codziennie od 1 maja do 31 października w godz. 6.00 - 20.00, a od 1 listopada do 30 kwietnia w godz. 7.00 - 18.00. Dopuszczony był ruch osobowy i towarowy.

Tylko dla obywateli:








