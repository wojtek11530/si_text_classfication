Marek Turek (ur. 15 lutego 1970 roku w Zabrzu) - polski twórca komiksów. Publikował swoje prace zarówno w Polsce (min.: AQQ, Komiks Forum, KKK, Czas Komiksu, Krakers, Katastrofa, Ziniol, KGB, Zeszyty Komiksowe) jak i za granicą (Słowenia, Czechy, Włochy, Macedonia, USA).

Najbardziej znanym jego dziełem jest czteroczęściowy zbiór powiązanych ze sobą opowiadań Fastnachtspiel, których akcja rozgrywa się w niezwykłym mieście stworzonym po końcu świata. Dzieło to cechuje ekspresjonistyczna czarno-biała grafika, celowo zniekształcone postacie jak i elementy postaci oraz senna fabuła w stylu dzieł Franza Kafki czy Borisa Viana.

Na całość cyklu składają się cztery tomy:

Koniec początku
Zadziwiający Pan Burmistrz
Bezsensowny Styks
Infinitum

Marek Turek jest też autorem artykułów, dotyczących komiksów, publikowanych np. w "Zeszytach Komiksowych" (np. Między podajnikiem papieru a wałkiem tonera - o antybohaterach w komiksach undergroundowych - w numerze 1.; W poszukiwaniu utraconej normalności - o polskim komiksie obyczajowym - w numerze 2.; Baby, babcie, babuleńki. Panie w podeszłym wieku w polskich komiksach w numerze 3.).

Linki zewnętrzne
- blog Marka Turka
- komiks internetowy Marka Turka prowadzony w formie bloga.





