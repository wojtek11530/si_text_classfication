Wacker Innsbruck 1915''' – nieistniejący już austriacki klub piłkarski z siedzibą w mieście Innsbruck.

Osiągnięcia
Mistrz Austrii (5 razy): 1971, 1972, 1973, 1975, 1977
Wicemistrz Austrii (4 razy): 1967, 1968, 1974, 1976
Puchar Austrii (6 razy): 1970, 1973, 1975, 1978, 1979, 1993
Finał pucharu Austrii (3 razy): 1976, 1982, 1983

Historia
Klub założony został w 1915 pod nazwą Fußball-Club Wacker Innsbruck. Założycielami klubu byli: Jakob Hanspeter, Benedikt Hosp, Josef Leitner, Josef Albrecht i inni entuzjaści futbolu. Barwy klubu ustalono na zielono-czarne. Po kilku latach, w których grano towarzyskie mecze z innymi klubami z Innsbrucku, Wacker zawiesił swą działalność do 1918 roku ze względu na toczącą się pierwszą wojnę światową. W 1964 klub pierwszy raz zagrał w najwyższej lidze austriackiej (zwanej wtedy Staatsliga). W 1971 było pierwsze w historii klubu mistrzostwo Austrii.

20 lipca 1971 Wacker Innsbruck połączył się z innym pierwszoligowym klubem WSG Swarovski Wattens i utworzył klub SpG Swarovski Wattens-Innsbruck, znany powszechnie jako SSW Innsbruck. Celem fuzji było utworzenie potężnego klubu, który reprezentowałby Tyrol w Austrii i za granicą. Fuzja objęła jedynie piłkarzy zawodowych - juniorzy w dalszym ciągu występowali jako reprezentanci oddzielnych klubów. SSW Innsbruck czterokrotnie zdobył mistrzostwo Austrii, a w sezonie 1977/78 dotarł do ćwierćfinału Pucharu Mistrzów.

Pierwszy w historii spadek z I ligi nastąpił w 1981. W 1986 klub zmienił nazwę na Wacker Innsbruck. Wkrótce potem prawo do gry w 1. lidze przejął po Wackerze nowy klub - Swarovski Tirol Innsbruck. Wacker Innsbruck w tej sytuacji zmuszony został do gry w ósmej lidze, jednak szybko awansował i w 1993 był już w czwartej lidze. W 1999 grający wtedy w siódmej lidze Wacker Innsbruck zakończył swoje istnienie.

W 2002 założony został klub Wacker Innsbruck, który jednak poza nazwą i miastem-siedzibą nie ma nic wspólnego z poprzednim Wackerem.

Zobacz też
FC Tirol Innsbruck



