Jeffery Deaver (ur. 6 maja 1950 r. w Glen Ellyn, Illinois) – amerykański pisarz, autor thrillerów psychologicznych.

Biografia
Urodził się 6 maja 1950 r. w niewielkiej miejscowości Glen Ellyn nieopodal Chicago. Jego ojciec trudnił się układaniem haseł reklamowych, podczas gdy matka zajmowała się domem. Jedynym jego rodzeństwem jest młodsza siostra – Julie Reece Deaver, która znana jest z pisanych przez nią powieści młodzieżowych. 
Swoją pierwszą książkę napisał w wieku jedenastu lat. Była to niewielka forma, składająca się z dwóch rozdziałów. Ukończył studia pierwszego stopnia na Uniwersytecie Missouri na wydziale dziennikarstwa. Pracował dorywczo dla różnych magazynów, jednakże w planie miał podjęcie pracy jako korespondent New York Times czy Wall Street Journal. Aby uzyskać niezbędne do tego celu wykształcenie podjął dalszą edukację w Fordham Law School. Po jej zakończeniu zdecydował się podjąć praktykę prawniczą i przez kilka lat pracował jako doradca prawny dla jednej z większych firm na Wall Street. Podczas długich dojazdów do pracy i powrotów do domu rozpoczął pisanie swojego ulubionego gatunku – powieści z suspensem. Od 1990 całkowicie poświęcił się pisarstwu.

Był wielokrotnie nagradzany jako pisarz i dziennikarz. Pisał i wykonywał własne piosenki. Jest autorem 21 powieści. Pięciokrotnie był nominowany do Edgar Award przyznawanej przez organizację Mystery Writers of America oraz do Anthony Award i trzykrotnie odebrał Ellery Queen Reader's Award za najlepsze opowiadanie roku. W 2001 dostał W.H. Smith Thumping Good Read Award za powieść Puste krzesło, którego głównymi bohaterami są Lincoln Rhyme i Amelia Sachs. W 2004 został nagrodzony Crime Writers Association of Great Britain's Ian Fleming Steel Dagger Award za Ogród bestii oraz Short Story Dagger za The Weekender. Jego powieści tłumaczone są na 25 języków. Wielokrotnie znajdują się na listach bestsellerów na całym świecie, łącznie z New York Times, London Times i Los Angeles Times.

Dokonano także ekranizacji jego powieści: Panieński grób i Kolekcjoner kości. Pierwsza została zekranizowana przez HBO w 1997 pod tytułem Śmiertelna cisza (Dead Silence). Drugą natomiast zrealizowało w 1999 roku Universal Pictures, a w rolach głównych wystąpili: Denzel Washington jako Lincoln Rhyme i Angelina Jolie jako Amelia Sachs. W planach są kolejne ekranizacje: Łzy diabła, Błękitna pustka, Manhattan Is My Beat oraz Modlitwa o sen.

Bibliografia
Cykle
Trylogia Rune
Śmierć na Manhattanie (C&T, 2010) – (Manhattan Is My Beat, 1988)
Pożegnanie smutnej gwiazdy (C&T, 2010) – (Death of a Blue Movie Star, 1990)
Gorący temat (C&T, 2011) – (Hard News, 1991)

John Pellam
Płytkie groby (C&T, 2008) – (Shallow Graves, 1992)
Krwawa rzeka (C&T, 2009) – (Bloody River Blues, 1993)
Piekielna dzielnica (C&T, 2009) – (Hell's Kitchen, 2001)

Lincoln Rhyme
Kolekcjoner kości (Prószyński i S-ka, 2002, 2008, 2010) – (The Bone Collector, 1997)
Tańczący trumniarz (Prószyński i S-ka, 2001, 2010) – (The Coffin Dancer, 1998)
Puste krzesło (Prószyński i S-ka, 2002, 2008) – (The Empty Chair, 2000)
Kamienna małpa (Prószyński i S-ka, 2007) – (The Stone Monkey, 2002)
Mag (Prószyński i S-ka, 2005, 2009) – (The Vanished Man, 2003)
Dwunasta karta (Prószyński i S-ka, 2006) – (The Twelfth Card, 2005)
Zegarmistrz (Prószyński i S-ka, 2006) – (The Cold Moon, 2006)
Rozbite okno (Prószyński i S-ka, 2009) – (The Broken Window, 2008)
Pod napięciem (Prószyński i S-ka, 2010) – (The Burning Wire, 2010)
Pokój straceń (Prószyński i S-ka, 2013) - (The Kill Room, 2013)
Kolekcjoner skór - (The Skin Collector, 2014)

Kathryn Dance
Zegarmistrz (Prószyński i S-ka, 2006) – (The Cold Moon, 2006) – jako postać drugoplanowa
Śpiąca laleczka (Prószyński i S-ka, 2007) – (The Sleeping Doll, 2007)
Przydrożne krzyże (Prószyński i S-ka, 2010) – (Roadside Crosses, 2009)
Pod napięciem (Prószyński i S-ka, 2010) – (The Burning Wire, 2010) – mały występ
Twój cień (Prószyński i S-ka, 2012) - (XO, premiera USA 12 czerwiec 2012, UK 21 czerwiec 2012, Polska 23 październik 2012)

Harry Middleton
Manuskrypt Chopina (Prószyński i S-ka, 2009) – (The Chopin Manuscript, 2007) – J. Deaver tworzy historię, rozpoczyna ją i kończy, a inni znani autorzy kryminałów piszą pozostałe rozdziały.
Miedziana bransoleta (Prószyński i S-ka, 2010) – (The Copper Bracelet, 2009) – J. Deaver tworzy historię, rozpoczyna ją i kończy, a inni znani autorzy kryminałów piszą pozostałe rozdziały.
The Watch list (2010) – amerykańskie wydanie The Chopin Manuscript oraz The Copper Bracelet w jednej książce.

Pozostałe powieści
Voodoo, 1988 – debiut ; brak polskiego wydania
Always a Thief, 1988 – brak polskiego wydania
Konflikt interesów (Prószyński i S-ka, 2004, 2011) – (Mistress of Justice, 1992)
Lekcja jej śmierci (C&T, 2005) – (The Lesson of Her Death, 1993)
Modlitwa o sen (Marba Crown, 1995 ; C&T, 2010) – (Praying for Sleep, 1994)
Panieński grób (Prószyński i S-ka, 2001, 2009) – (A Maiden's Grave, 1995)
Łzy diabła (C&T, 2002) – (The Devil's Teardrop, 1999)
Dar języków (Prószyński i S-ka, 2003, 2008) – (Speaking in Tongues, 2000)
Błękitna pustka (Prószyński i S-ka, 2007) – (The Blue Nowhere, 2001)
Ogród bestii (Prószyński i S-ka, 2008, 2010) – (Garden of Beasts, 2004)
Porzucone ofiary (Prószyński i S-ka, 2009) – (The Bodies Left Behind, 2008)
Hak (Prószyński i S-ka, 2011) – (Edge, 2010)
Carte Blanche (Albatros, 2012) – (Carte Blanche, 2011) – nowa książka z agentem 007.
Październikowa lista ''(Prószyński i S-ka, 2014) - (October list, ''2013)

Zbiory opowiadań
Spirale strachu (Prószyński i S-ka, 2007) – (Twisted: The Collected Short Stories of Jeffery Deaver, Volume 1'', 2003)
Spirale grozy (Prószyński i S-ka, 2008) – (More Twisted: Collected Stories, Vol. II, 2006)
Nocturne: And Other Unabridged Twisted Stories, 2004 – audiobook (tylko w j. angielskim) z wybranymi opowiadaniami z wymienionego wyżej zbioru Twisted ("Spirale strachu").

Inne
Complete Law School Companion (1984) – poradnik dla studentów prawa od prawnika, jakim J. Deaver jest z wykształcenia. Wersja anglojęzyczna.
Wrong Time, Wrong Place – opowiadanie J. Deavera, które ukazało się w zbiorze The Best American Mystery Stories (1999) wybranych przez Eda McBaina i Otto Penzlera 
Eye To Eye – opowiadanie J. Deavera, które ukazało się w zbiorze opowiadań Irreconcilable Differences (1999)
wstęp J. Deavera w książce Marry Shelley Frankenstein wydanej przez Oxford University Press w 2001 roku
(2002) – krótkie opowiadanie dla nauczycieli opublikowane na stronie www J. Deavera
Forever – jedno z dwóch opowiadań wybranych przez Eda McBaina do książki Transgressions (2005)
Nothing But Net – opowiadanie J. Deavera ze zbioru Murder at the Foul Line (2006) wybranych przez Otto Penzlera
The Fan – opowiadanie J. Deavera ze zbioru A Merry Band of Murderers (2006) wybranych przez Claudię Bishop i Dona Brunsa
nowy wstęp napisany przez J. Deavera do książki Iana Fleminga Casino Royale wydanej przez Penguin Books Ltd w 2006 roku
, (2006) – wiersz J. Deavera o "śmierci" tradycyjnych książek
Bump – opowiadanie J. Deavera ze zbioru Dead Man's Hand: Crime Fiction at the Poker Table (2007) wybranych przez Otto Penzlera
Making Amends – opowiadanie J. Deavera ze zbioru Prisoner of Memory: and 24 of the Year's Finest Crime and Mystery Stories '' (2008) wybranych przez Eda Gormana i Martina Harry'ego Greenberga
, (2008)- opowiadanie napisane dla Parade Magazine
The Weapon – opowiadanie J. Deavera ze zbioru Thriller 2: Stories You Just Can't Put Down (2009) wybranych przez Clive'a Cusslera
Poe in G Minor – esej J. Deavera ze zbioru W cieniu mistrza (Albatros, 2012) – (In The Shadow Of The Master: Classic Tales by Edgar Allan Poe, 2009). Książka ta stanowi zbiór 16 opowiadań Edgara Allana Poe pod redakcją Michaela Connelly'ego wzbogacony esejami znanych autorów kryminałów. 
For Immediate Release – opowiadanie J. Deavera ze zbioru The Lineup (2009) wybranych przez Otto Penzlera. Najwięksi pisarze piszą krótkie historie z udziałem swoich największych bohaterów (w przypadku J.D. jest nim Lincoln Rhyme].
The Therapist – opowiadanie J. Deavera ze zbioru Stories: All-New Tales (2010) wybranych przez Neila Gaimana i Ala Sarrantonio
The Plot – opowiadanie J. Deaver'a ze zbioru The Frirst Thrills (2010) wybranych przez Lee Childa
No Rest For The Dead (2011) – amerykańskie wydanie powieści napisanej przy współudziale ponad 20 autorów bestsellerów, a wśród nich J.Deaver.

Adaptacje filmowe i telewizyjne
Śmiertelna cisza (Dead Silence, 1997) (TV) (reż. Daniel Petrie Jr.) (na podstawie powieści Panieński grób)
Kolekcjoner kości (The Bone Collector, 1999) (reż. Phillip Noyce)
The Weekender (2008) (film krótkometrażowy) (reż. Boris Undorf) (na podstawie opowiadania)
The Devil's Teardrop (2010) (TV) (reż. Norma Bailey)

Linki zewnętrzne
