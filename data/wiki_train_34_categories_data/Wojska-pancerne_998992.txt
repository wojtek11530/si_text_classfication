'''8 Dywizja Pancerna (niem. ''8. Panzer-Division) – niemiecka dywizja pancerna z okresu II wojny światowej

Historia
Dywizja została sformowana zgodnie z rozkazem z 16 października 1939 roku po przeformowaniu 3 Dywizji Lekkiej.

W grudniu 1939 roku zostaje przerzucona do Nadrenii, a w maju 1940 wchodzi w skład 12 Armii, a następnie Grupy Pancernej Guderiana. Wzięła udział w walkach we Francji. Po zakończeniu walk pozostała na terenie Francji do marca 1941 roku, skąd została przerzucona na wschód. 

W kwietniu 1941 weszła w skład 4 Grupy Pancernej i w składzie tej grupy wzięła udział w ataku na ZSRR w czerwcu 1941 roku. Początkowo walczy na kierunku północnym w składzie Grupy Armii „Północ”, walczy na terenie Litwy, Łotwy a następnie pod Leningradem. 

W grudniu 1942 roku zostaje włączona w skład Grupy Armii „Środek” i walczy w rejonie Smoleńska. W lipcu 1943 roku wzięła udział w bitwie na Łuku Kurskim. 

W październiku 1943 roku włączona w skład Grupy Armii „Południe” wzięła udział w walkach pod Kijowem. Następnie walczy na terenie południowej Ukrainy. 

W październiku 1944 roku zostaje przerzucona do Słowacji a następnie na Węgry, gdzie wzięła udział w walkach o Budapeszt w styczniu i lutym 1945 roku. W lutym 1945 roku zostaje wycofana na teren Moraw, gdzie pozostaje do maja 1945 roku. Kapituluje w maju 1945 roku pod Brnem. 

Dowódcy
gen. wojsk panc. Adolf Kuntzen (1939 – 1941)
gen. wojsk panc. Erich Brandenberger (1941 – 1942)
gen. por. Sebastian Fichtner (1942 – 1943)
gen. mjr Gottfried Frölich (1943 – 1945)
gen. mjr Heinrich-Georg Hax (1945)

Skład
1940
10 pułk pancerny (Panzer-Regiment 10'')
67 batalion pancerny (Panzer-Abteilung 67'')
8 Brygada Strzelców (Schützen-Brigade 8'')
8 pułk strzelców (Schützen-Regiment 8'')
8 batalion motocyklowy (Kradschützen-Bataillon 8'')
80 pułk artylerii (Artillerie-Regiment 80'')
59 batalion rozpoznawczy (Aufklärungs-Abteilung 59'')
43 dywizjon przeciwpancerny (Panzerjäger-Abteilung 43'')
59 batalion pionierów (Pionier-Bataillon 59'')
84 batalion łączności (Nachrichten-Abteilung 84'')

1943
10 pułk pancerny (Panzer-Regiment 10'')
8 pułk grenadierów pancernych (Panzer-Grenadier-Regimenter 8'')
28 pułk grenadierów pancernych (Panzer-Grenadier-Regimenter 28'')
80 pułk artylerii pancernej (Panzer-Artillerie-Regiment 80'')
8 pancerny batalion rozpoznawczy (Panzer-Aufklärungs-Abteilung 8'')
43 dywizjon niszczycieli czołgów (Panzer-Jäger-Abteilung 43'')
286 dywizjon artylerii przeciwlotniczej (Heeres-Flakartillerie-Abteilung 286'')
59 pancerny batalion pionierów (Panzer-Pionier-Bataillon 59'')
84 pancerny batalion łączności (Panzer-Nachrichten-Abteilung 84'')



