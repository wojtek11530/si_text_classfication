Janusz Woytoń (ur. 1932 w Tarnopolu) – polski lekarz, przedstawiciel nauk medycznych specjalizujący się w położnictwie i ginekologii.

Od 1938 uczęszczał do szkoły we Lwowie, w latach 1942–1944 w formie tajnego nauczania. Po repatriacji kontynuował naukę w Gliwicach, gdzie w 1949 zdał maturę. W tym samym roku podjął studia na Wydziale Lekarskim Uniwersytetu i Politechniki we Wrocławiu. 

Po ukończeniu studiów w 1954 został zatrudniony w Szpitalu Położniczo-Ginekologicznym im. L. Neugebauera we Wrocławiu. W 1961 uzyskał w Akademii Medycznej we Wrocławiu tytuł doktora, a w 1969 doktora habilitowanego nauk medycznych. W 1988 otrzymał tytuł profesora zwyczajnego.

Prowadził badania dotyczące zmian biochemicznych i biofizycznych płynu owodniowego u kobiet z ciążą powikłaną. Obserwował w nim zmiany stężeń elektrolitów, białek, kreatyniny oraz aktywności enzymów proteolitycznych.  

Wybrane publikacje
Fizjopatologia płynu owodniowego (1981, wspólnie z Tadeuszem Pisarskim, ISBN 8320004500)

Wyróżnienia i nagrody
Krzyż Komandorski Orderu Odrodzenia Polski (2002)
doktorat honoris causa Warszawskiego Uniwersytetu Medycznego (2011)

Bibliografia
