Albert Dossenbach (ur. 5 czerwca 1891, zginął 3 lipca 1917) – niemiecki as myśliwski z czasów I wojny światowej z 15 potwierdzonymi zwycięstwami powietrznymi. Dowódca Jagdstaffel 10 i Jagdstaffel 36.

Biografia
Urodzony w Schwarzwaldzie Albert Dossenbach studiował medycynę. Służbę rozpoczął sierpnia 1914 roku piechocie. Już po kilku tygodniach wojny został odznaczony Krzyżem Żelaznym za wyniesienie z pola bitwy dowódcy. Do stycznia 1915 roku został odznaczony jeszcze dwukrotnie oraz promowany na stopień oficerski. W końcu 1915 roku został przeniesiony do lotnictwa i po przejściu szkolenia z pilotażu został przydzielony do FA 22 w czerwcu 1916 roku. W jednostce latał na dwumiejscowym samolocie Albatros C.II. Razem ze swoim obserwatorem porucznikiem Hansem Schillingiem zestrzelili 8 samolotów nieprzyjaciela. 27 września 1916 roku zostali zestrzeleni przez pilotów z 25 Squadronu RAC. 21 października 1916 roku został odznaczony Orderem Rodu Hohenzollernów. Dziewiąty samolot zestrzelił 3 listopada, a 11 listopada został odznaczony orderem Pour le Mérite.

9 lutego 1917 roku Albert Dossenbach został przydzielony do eskadry myśliwskiej Jagdstaffel 2 na szkolenie w pilotażu samolotów myśliwskich. 22 lutego został skierowany do Fliegerersatz Abteilung Nr. 13 we Wrocławiu, w celu objęcia dowództwa nowo powstałej eskadry myśliwskiej Jagdstaffel 36. Odniósł pierwsze zwycięstwo dla swojej nowej jednostki 5 kwietnia. 2 maja został ranny w czasie bombardowania lotniska, na którym stacjonowała Jasta 36. Po okresie leczenia 21 czerwca został skierowany na stanowisko dowódcy Jagdstaffel 10. Po osiągnięciu swojego 15 zwycięstwa w czasie walki z czterema samolotami brytyjskimi jego samolot zapalił się i Albert Dossenbach wyskoczył z palącego się samolotu ponosząc śmierć na miejscu. Został pochowany na cmentarzu w Freibergu.

Ciekawostki
Albert Dossenbach był pierwszym pilotem samolotów dwumiejscowych odznaczonym Pour le Mérite.
Ciało Alberta Dossenbacha zostało przekazane Niemcom i zostało pochowane z pełnymi honorami wojskowymi na cmentarzu w Friebergu.

Odznaczenia
Pour le Mérite – 11 listopada 1916
Królewski Order Rodu Hohenzollernów – 21 października 1917
Krzyż Żelazny I Klasy
Krzyż Żelazny II Klasy
pruski Złoty Krzyż Zasług Wojskowych

Bibliografia
Linki zewnętrzne
