
Rudy – nazwa fikcyjnego czołgu, w którym walczyli główni bohaterowie powieści Janusza Przymanowskiego oraz serialu telewizyjnego pod tytułem Czterej pancerni i pies. Czołg ten nosił numer taktyczny ''102''.

Pochodzenie nazwy
Nazwa ta została nadana na cześć rudowłosej Marusi Ogoniok (zagranej przez Polę Raksę), rosyjskiej sanitariuszki, narzeczonej Janka (zagranego przez Janusza Gajosa). W serialu nadana została w piątym odcinku pt. ''''.

Pierwowzór
W książce był to czołg rosyjskiej produkcji T-34, początkowo model z armatą kalibru 76 mm, a od odcinka szesnastego pt. Daleki patrol z armatą 85 mm (T-34/85). W filmie we wszystkich odcinkach rolę Rudego gra czołg T-34/85. Rudego 102 grały trzy czołgi: dwa z Żagania i jeden z Wrocławia. Żagańskie czołgi po skończeniu zdjęć do filmu posłużyły jako cele na poligonie, ostatecznie trafiły na złom. Wrocławskiego Rudego 102 można dziś oglądać w Muzeum Motoryzacji i Techniki w Otrębusach pod Warszawą. 

W Muzeum Broni Pancernej Centrum Szkolenia Wojsk Lądowych im. Stefana Czarnieckiego w Poznaniu prezentowany jest przekrój T-34, który był wykorzystywany w trakcie filmowania scen we wnętrzu "Rudego"  w II i III serii (w pierwszej serii wykorzystano makietę wybudowaną w studiu we Wrocławiu). Czołg ten został uszkodzony w trakcie bitwy o Poznań w 1945 r. i został przekazany do Szkoły Oficerskiej, gdzie po wycięciu otworów w kadłubie służył jako pomoc naukowa.

Galeria

Plik:Rudy 102 RB1.JPG|Maszyna służąca filmowcom do kręcenia zdjęć we wnętrzu czołgu, Muzeum Broni Pancernej w CSWL
Plik:Rudy 102 RB2.JPG|Maszyna służąca filmowcom do kręcenia zdjęć we wnętrzu czołgu, fotel kierowcy-mechanika, Muzeum Broni Pancernej w CSWL
Plik:Rudy w Rawiczu.jpg|Wykonany przez nieznanych entuzjastów "Czterech pancernych i psa" z Rawicza drewniany czołg "Rudy".Zdjęcie z 1970 roku






