
 

Aktinidia (Actinidia Lindl.) – rodzaj drzewiastych pnączy należący do rodziny aktinidiowatych. Występują w klimacie umiarkowanym. Gatunkiem typowym jest '' Actinida callosa L.. Owoce (jagody) aktinidii smakowitej i aktinidii chińskiej oraz ich mieszańców znane są pod nazwą kiwi.

Morfologia
Owijające się wokół podpór drewniejące pnącza o sezonowym ulistnieniu. Mają pędy o długich międzywęźlach i pojedyncze liście. Zazwyczaj zarówno pędy, jak i liście porośnięte są szczeciniastymi włoskami. Przeważnie występuje dwupienność. Kwiaty o białych, zielonych lub czerwonawych płatkach korony. Owocem jest mięsista, owalna jagoda z licznymi nasionami.

Systematyka
Synonimy:
Heptaca '' Lour., Kalomikta Regel, Trochostigma Siebold & Zucc.
Pozycja systematyczna według APweb (aktualizowany system system APG III z 2009):
Należy do rodziny aktinidiowatych Actinidiaceae, która wraz z siostrzaną rodziną Roridulaceae należą do rzędu rzędu wrzosowców wchodzącego w skład grupy astrowych (asterids) w obrębie dwuliściennych właściwych (eudicots).
Pozycja w systemie Reveala (1993-1999):
Gromada okrytonasienne (Magnoliophyta Cronquist), podgromada Magnoliophytina Frohne & U. Jensen ex Reveal, klasa Rosopsida Batsch, podklasa ukęślowe (Dilleniidae Takht. ex Reveal & Tahkt.), nadrząd Ericanae Takht., rząd aktinidiowce (Actinidiales Takht. ex Reveal), rodzina aktinidiowate (Actinidiaceae Hutch.), podrodzina Actinidioideae '' Gilg in Engl. & Prantl, plemię Actinidieae Gilg in Engl. & Prantl., rodzaj aktinidia (Actinidia Lindl.).
Wybrane gatunki:
Istnieją 94 gatunki aktinidii, z których następujące są uprawiane dla owoców:
aktinidia smakowita (Actinidia deliciosa) – najczęściej uprawiana.
aktinidia chińska (Actinidia chinensis) – podobna do aktinidii smakowitej, ale z zielonym, żółtym lub nawet żółto-czerwonym miąższem.
aktinidia ostrolistna (Actinidia arguta) – posiadająca mniejsze owoce (10-15 g) z zieloną, jadalną skórką i zielonym miąższem.
aktinidia pstrolistna (Actinidia kolomikta) – wydaje bardzo małe owoce, 8 g lub mniej, najbardziej mrozoodporny gatunek aktinidii (do -40&nbsp;°C).
Actinidia cordifolia
Actinidia purpurea – podobna do aktinidii ostrolistnej ale z czerwonym miąższem.
Actinidia polygama – małe owoce.

Stworzono także wiele mieszańców poprzez krzyżowanie niektórych gatunków.

Zastosowanie
Owoce kiwi są spożywane na surowo. Można spożywać je w całości, razem ze skórką, która jest bogatym źródłem witamin.
Wartość odżywcza: kiwi zawiera duże ilości witaminy C. W 100 g owoców jest jej około 90 mg. Zawartość potasu jest nieco mniejsza od spotykanej w bananach. Owoc zawiera także witaminę A, witaminę E, witaminę K, wapń, żelazo i kwas foliowy.
Surowe owoce zawierają peptydazę (aktynidinę lub papainę), która może wywoływać alergie u ludzi. Szczególnie dla osób uczulonych na papaję lub ananasy owoce kiwi nie są wskazane.



Linki zewnętrzne

