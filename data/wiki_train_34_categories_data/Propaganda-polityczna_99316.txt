


Wielka Wojna Ojczyźniana, Wielka Wojna Narodowa (ros. Великая Отечественная война – ВОВ) – w radzieckiej i rosyjskiej literaturze i historiografii propagandowy termin określający część II wojny światowej, w której po stronie koalicji antyhitlerowskiej przeciwko III Rzeszy i jej sojusznikom brał udział Związek Radziecki. Obejmuje okres od ataku Niemiec na ZSRR 22 czerwca 1941 (operacja "Barbarossa") do 9 maja 1945 roku (przyjmowana w ZSRR data kapitulacji Niemiec i zakończenia II wojny światowej w Europie). 

Nazwa Wielka Wojna Ojczyźniana została użyta po raz pierwszy w przemówieniu radiowym Stalina z 3 lipca 1941, w którym odwołał się on do patriotyzmu narodów tworzących ZSRR w obliczu ataku państw faszystowskich. Termin ten odnosi się jedynie do walk ZSRR z Niemcami hitlerowskimi i ich sojusznikami – Włochami, Węgrami, Rumunią, Finlandią, Słowacją i Chorwacją. Nomenklatury tej użyto z dwóch powodów – jako oznaczenia nowej fazy konfliktu zbrojnego (Związek Radziecki ówcześnie oficjalnie nie przyznawał się do uczestnictwa w II wojnie światowej) oraz w celach propagandowych – ciąg słów wyrażał nie tylko walkę Sowietów, ale i jej narodowy, powszechny, uniwersalny charakter, co miało mobilizować ludność do aktywnego partycypowania w działalności armijnej. Nie obejmuje on natomiast wojny z Japonią, do której ZSRR przystąpił 8 sierpnia 1945. Nazwa nawiązywała do wojny 1812 (ros. Отечественная война 1812 года).

W propagandzie radzieckiej Wielka Wojna Ojczyźniana była przede wszystkim wielkim zwycięstwem ZSRR pod przywództwem Józefa Stalina, zaś ogromne straty ludzkie  po stronie ZSRR (ok. 20 mln) stanowiły miarę jego wkładu w zwycięstwo nad nazizmem. W ocenie historyka i żołnierza Nikołaja Nikulina wojna została wygrana głównie dzięki poświęceniu ludności i wsparciu Aliantów, a wbrew fatalnej polityce KPZR i terrorowi lat 30., który doprowadził do demoralizacji wojska i administracji oraz ograniczenia zdolności bojowej kraju.

Zobacz też

front wschodni
Order Wojny Ojczyźnianej
Medal za Zwycięstwo nad Niemcami w Wielkiej Wojnie Ojczyźnianej 1941-1945
Medal 20-lecia Zwycięstwa w Wielkiej Wojnie Ojczyźnianej 1941-1945
Medal 30-lecia Zwycięstwa w Wielkiej Wojnie Ojczyźnianej 1941-1945
Medal 40-lecia Zwycięstwa w Wielkiej Wojnie Ojczyźnianej 1941-1945
Medal 50-lecia Zwycięstwa w Wielkiej Wojnie Ojczyźnianej 1941-1945
Medal 60-lecia Zwycięstwa w Wielkiej Wojnie Ojczyźnianej 1941-1945
Medal 65-lecia Zwycięstwa w Wielkiej Wojnie Ojczyźnianej 1941-1945
Medal za Ofiarną Pracę w Wielkiej Wojnie Ojczyźnianej 1941-1945
Muzeum Wielkiej Wojny Ojczyźnianej w Moskwie
Park Zwycięstwa w Moskwie
Muzeum Wielkiej Wojny Ojczyźnianej w Kijowie
Muzeum Wielkiej Wojny Ojczyźnianej w Mińsku
Pomnik żołnierzy Wielkiej Wojny Ojczyźnianej w Kutaisi
Pomnik Zwycięstwa (Nowogród Wielki)
Dzień Zwycięstwa
Decydujący front
Plac Zwycięstwa w Petersburgu



Literatura == 
Linki zewnętrzne
