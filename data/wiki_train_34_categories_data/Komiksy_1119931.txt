Jason Philip Macendale (Hobgoblin) to postać z komiksów Marvela, która stała się jedną z postaci w serii Spider-Man. Macendale staje się drugim Hobgoblinem, który używając technologii Zielonego Goblina sieje postrach w Nowym Jorku. Pierwszym Hobgoblinem był Roderick Kingsley.

Jason Philip Macendale to były agent CIA, który maniakalnie pragnął zdobyć formułę dzięki której Norman Osborn zyskał swoją niewiarygodną siłę. Ponieważ Norman Osborn już nie żył, Jason postanowił odebrać ją jego synowi, Harry’emu. Na nieszczęście Macendale'a, Harry nie miał formuły swego ojca. Nowy Hobgoblin zagroził Harry’emu, że jeżeli tamten jej nie zdobędzie, to straci rodzinę. Harry postanowił walczyć z Macendalem jako nowy Green Goblin. W środek ich walki włączył się Spider-Man. W późniejszych zeszytach The Amazing Spider-Mana, Jason Macendale zaprzedaje duszę N'astirhowi który łączy go z demonem. W ten sposób powstaje potężny Demogoblin. Wkrótce Jason rozłączył się z potworem ponieważ zrozumiał, że z czasem demon przejmie nad nim kontrolę.  

Zobacz też
Roderick Kingsley – pierwszy Hobgoblin.




