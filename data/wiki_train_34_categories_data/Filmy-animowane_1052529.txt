Śmigacz McKwak (Wyrzutnia, ang. Launchpad McQuack) – postać fikcyjna z filmów Kacze opowieści i Dzielny Agent Kaczor. Śmigacz jest umięśnionym pelikanem o nikłej inteligencji; pilotem samolotów, który nie umie wylądować nie rozbijając w drobny mak, lub chociaż nie uszkadzając pilotowanej przez siebie maszyny.

Kacze opowieści
Jest to serial, w którym Śmigacz pojawia się po raz pierwszy, zarówno na ekranie, jak i ogólnie rzecz biorąc. Występuje w nim jako osobisty pilot Sknerusa McKwacza. Nie mieszka co prawda w rezydencji Sknerusa jak inni pracownicy miliardera, ale jest zawsze dyspozycyjny i nie pracuje dla nikogo innego. Jako pilot Sknerusa lata często nowoczesnymi samolotami, zaś jego prywatnym samolotem jest rozklekotany dwupłatowiec.

Pierwszy raz pojawił się w odcinku Trzy dni Kondora.

W odcinku Wysokie loty przylecieli do niego matka, ojciec i siostra, mistrzowie lotnictwa.

W odcinku Pierwsza kraksa Śmigacza możemy zobaczyć, jak Sknerus zatrudnił młodego Śmigacza i jak wyglądała ich pierwsza wspólna wyprawa. Sknerus na początku nie traktował go zbyt dobrze, ale ostatecznie zostali przyjaciółmi.

W odcinku Podwójny agent został aresztowany przez K.A.W. (Kaczogrodzką Agencję Wywiadowczą), która pomyliła go z Brunem, agentem Ś.O.K. (Światowej Organizacji Kradzieży), która chciała zniszczyć wszystkie pieniądze świata. Dla KAWu Śmigacz pracował jako Agent 00 Kwak i walczył z Doktorem Nogoodem, szefem ŚOK.

Dzielny Agent Kaczor
Drugi z kolei serial, w którym pojawia się Śmigacz. Poprzez jego osobę serial ten mocno łączy się z Kaczymi opowieściami. Nigdy nie wyjaśniono jednak, jak skończyła się jego współpraca ze Sknerusem i dlaczego wyprowadził się z Kaczogrodu.

Śmigacz występuje w serialu jako pomocnik oraz pilot Robina Ducka, superbohatera broniącego miasta St.Cannar. W przeciwieństwie do poprzedniego serialu, tym razem mieszka razem ze swoim szefem Robinem, a także jego przybraną córką. Pilotuje jego samolot "Grzmotokwacz" ("Kaczolot") – maszynę w kształcie dzioba Robina, którą sam zbudował.

Pierwszy raz pojawił się w odcinku pilotażowym Roboczy Ranek Robina. Robin na początku (podobnie jak Sknerus) nie darzył Śmigacza sympatią, ostatecznie zostali jednak współpracownikami.

W odcinku Ocean na pustyni Śmigacz zbuntował się przeciwko Robinowi, w wyniku czego zamienili się rolami – Śmigacz był bohaterem, a Robin – jego pomagierem. Ostatecznie jednak wszystko wróciło do stanu poprzedniego.

Śmigacz, wraz z Robinem oraz Robokwakiem tworzą grupę Kaczki Sprawiedliwości.

Głos
W oryginalnym polskim dubbingu obu serialów głos podkładał Śmigaczowi Marcin Sosnowski. W nowej wersji Kaczych opowieści – Piotr Zelt.

Łącza zewnętrzne
