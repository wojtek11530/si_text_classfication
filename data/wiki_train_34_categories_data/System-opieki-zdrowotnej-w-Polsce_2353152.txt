Wojskowe Centrum Kształcenia Medycznego im. gen. bryg. dr. med. Stefana Hubickiego (WCKMed) – szkoła wojskowa Sił Zbrojnych RP realizująca kształcenie i szkolenie żołnierzy na potrzeby Wojskowej Służby Zdrowia.

Formowanie
Wojskowe Centrum Kształcenia Medycznego powstało w dniu 1 stycznia 2011 roku na podstawie decyzji Nr 90/Org/P1 Ministra Obrony Narodowej z dnia 3 listopada 2010 roku. Zostało utworzone w wyniku przeformowania Centrum Szkolenia Wojskowych Służb Medycznych i Szkoły Podoficerskiej Służb Medycznych.

Cele i zadania
Wojskowe Centrum Kształcenia Medycznego w Łodzi jako ośrodek szkolenia wojskowego, przeznaczone jest do realizacji szkolenia wojskowo – medycznego żołnierzy korpusu osobowego medycznego oraz innych korpusów osobowych w zakresie udzielania pierwszej pomocy.

Do zasadniczych zadań Centrum należy:
Kształcenie kandydatów na żołnierzy zawodowych korpusu osobowego medycznego;
Przygotowanie specjalistów na potrzeby wyższego, średniego i pomocniczego personelu medycznego;
Prowadzenie szkolenia żołnierzy SZ RP z zakresu pierwszej pomocy;
Szkolenie specjalistyczne żołnierzy korpusu osobowego medycznego;
Doskonalenie systemu szkolenia z zakresu kwalifikowanej pierwszej pomocy medycznej i pierwszej pomocy na polu walki;
Przygotowanie medyczne i wojskowo–medyczne żołnierzy do służby poza granicami kraju;
Współdziałanie z Wydziałem Wojskowo-Lekarskim UM w Łodzi, WSOWL we Wrocławiu, w zakresie realizacji procesu kształcenia kandydatów na żołnierzy zawodowych;
Przygotowywanie bazy dydaktycznej oraz opracowanie propozycji dalszej jej rozbudowy i modernizacji;
Realizowanie innych zadań służbowych zabezpieczających funkcjonowanie Centrum jako jednostki wojskowej.

Od dnia 24 września 2011 roku Centrum nosi imię gen. bryg. dr. med. Stefana Hubickiego .

Struktura organizacyjna
Komenda
Wydział Ogólny
Pion ochrony Informacji Niejawnych
Pion Głównego Księgowego
Logistyka
Sekcja Medyczna
Wydział Dydaktyczny
Ośrodek Szkolenia



Linki zewnętrzne
