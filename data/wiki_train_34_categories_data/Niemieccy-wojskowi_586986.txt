
Werner Henke (ur. 13 maja 1909 w Toruniu, zm. 15 czerwca 1944 w Fort Hunt, Wirginia, USA) – niemiecki oficer marynarki z okresu II wojny światowej. 

Wstąpił do Reichsmarine w 1934 roku. We wrześniu 1939 roku obsługiwał baterię 88 mm na pancerniku "Schleswig-Holstein", ostrzeliwując Westerplatte. Od 1940 roku został drugim oficerem na U-124. W lutym 1942 roku objął dowództwo nowo wybudowanego U-515, na którym służył do momentu jego zatopienia przez USS "Guadalcanal" (CVE-60). 

15 czerwca 1944 został zastrzelony podczas próby ucieczki w ośrodku przesłuchań jeńców w Fort Hunt (stan Wirginia, USA).

Okoliczności zdarzenia wskazują, że Henke popełnił samobójstwo chcąc uniknąć - o czym przekonywali
go amerykańscy oficerowie wywiadu - grożącej mu ekstradycji do Wlk. Brytanii i procesu pokazowego za rzekome zbrodnie wojenne (zatopienie angielskiego statku "Ceramic" 7 grudnia 1942 r., na którym zginęło 656 osób). 

W rzeczywistości zarówno ekstradycja jaki i ewentualny proces nie były planowane, tylko były częścią gry prowadzonej przez oficerów wywiadu, mającej skłonić Henkego do współpracy.

Od września 1942 roku do końca wojny as nr 1. Zatopił 24 statki i 2 okręty o wyporności 142 636 ton. Odznaczony osobiście przez Hitlera Krzyżem Rycerskim w lipcu 1943 roku.

rangi
1 lipca 1934 - Fähnrich zur See
8 kwietnia 1936 - Oberfähnrich zur See
1 października 1936 - Leutnant zur See
18 maja 1938 - Oberleutnant zur See
31 grudnia 1941 - Kapitänleutnant
18 marca 1945 - Korvettenkapitän (pośmiertnie)

Odznaczenia
Krzyż Żelazny 
II klasa - 6 lipca 1939
I klasa - 4 października 1941
Spanisches Verdienstkreuz - 6 lipca 1939
Odznaka załóg U-Bootów (1939) - 4 maja 1941
Odznaka załóg U-Bootów (1939) - 7 grudnia 1939
Krzyż Rycerski Krzyża Żelaznego z Liśćmi Dębu
Krzyż Rycerski - 17 grudnia 1942
Liście Dębu - 4 lipca 1943

Bibliografia
Timothy P. Mulligan: Lone Wolf. The Life and Death of U-Boat Ace Werner Henke.'' 1993 ISBN 0-275-93677-5
Paul Kemp: Die deutschen und österreichischen U-Boot-Verluste in beiden Weltkriegen. Urbes Verlag Hans Jürgen Hansen, Gräfelfing vor München 1998, ISBN 3-924896-43-7
Rainer Busch / Hans-Joachim Röll: Der U-Boot-Krieg, Band 3: Deutsche U-Boot-Erfolge von September 1939 bis Mai 1945'', Verlag Mittler & Sohn Hamburg-Berlin-Bonn, ISBN 3-8132-0513-4
Rainer Busch / Hans-Joachim Röll: Der U-Boot-Krieg, Band 5: Die Ritterkreuzträger der U-Boot-Waffe von September 1939 bis Mai 1945'', Verlag Mittler & Sohn, ISBN 3-8132-0515-0











