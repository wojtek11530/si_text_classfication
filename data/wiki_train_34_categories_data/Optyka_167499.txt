

Fotodioda – dioda półprzewodnikowa pracująca jako fotodetektor.

Fotodiody wykonane są jako elementy złącza p-n lub p-i-n, z warstwą samoistną (niedomieszkowaną).
Fotony padające na złącze są absorbowane (zjawisko fotoelektryczne wewnętrzne) w rezultacie czego elektron zostaje przeniesiony do pasma przewodnictwa i powstaje para elektron-dziura. Elektrony swobodne są przyciągane przez dodatni ładunek przestrzenny na granicy obszaru typu n, dziury zaś wędrują do obszaru typu p. Prąd przewodzenia złącza p-n zwiększa się wraz ze wzrostem strumienia świetlnego. Złącze musi być spolaryzowane zaporowo z zewnętrznego źródła napięcia.

Tryby pracy
Brak polaryzacji – dioda pracuje jako źródło prądu elektrycznego, przy oświetleniu w złączu powstaje siła elektromotoryczna wywołująca prąd elektryczny (fotoprąd lub zjawisko fotowoltaiczne).
przy polaryzacji zaporowej – do diody podłączone jest napięcie w kierunku zaporowym, dioda pełni rolę rezystora którego opór zależy od oświetlenia. Przy braku światła płynie tzw. prąd ciemny. Po oświetleniu liczba ładunków mniejszościowych wzrasta, a co za tym idzie wzrasta prąd wsteczny.

Zastosowania
przy braku polaryzacji – bateria słoneczna
przy polaryzacji zaporowej – nieliniowy rezystor, w którym opór zależy od strumienia światła

W obu przypadkach można wykorzystać fotodiodę jako detektor.

Typowe konstrukcje
stopowa (częstotliwość graniczna fgr~10 MHz)
dyfuzyjna-mesa (fgr ''~ 100 MHz)
dyfuzyjna-planarna (fgr ''~ 100 MHz)
pin (fgr ''~ 10 GHz, napięcie zasilające 1 V ~100 V)
fotodioda lawinowa (fgr ''~ GHz, napięcie zasilające 200 V ~ 400 V)
ostrzowa.

Bibliografia
Elektrotechnika i elektronika dla nieelektryków – Praca zbiorowa, Warszawa 1978

Zobacz też

fototranzystor
fotorezystor
fotokomórka
efekt fotoelektryczny



