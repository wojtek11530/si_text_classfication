'''"Kwiatkowszczyzna"''' – pogardliwe określenie programu sformułowanego i realizowanego w latach 1945-47 przez Eugeniusza Kwiatkowskiego jako Delegata Rządu dla Spraw Wybrzeża, używane przez komunistycznych działaczy PPR i PZPR szczególnie w latach 50. "Kwiatkowszczyzną" były wszystkie wartości, jakie wnosili do powojennej Gdyni i gospodarki morskiej jej przedwojenni budowniczowie, w tym: 
próby uczynienia z Gdyni ośrodka kultury i zachowania jej pozycji gospodarczej osiągniętej w II RP, 
sprzeciwianie się minimalizowaniu roli Gdyni i połączeniu jej z Gdańskiem,  
sprzyjanie sektorowi prywatnemu i komunalnemu oraz samorządności gospodarczej i regionalnej, w tym wspieranie powstania Związku Gospodarczego Miast Morskich,
czerpanie z dorobku II RP, w tym przywiązywanie wielkiej wagi do spraw morskich. 
E. Kwiatkowskiemu i jego współpracownikom zarzucano m.in.:   
współpracę z "sanacyjno-endecką inteligencją" oraz z "Zachodem", 
religianctwo i klerykalizm, 
odrzucanie marksistowskiej metodologii w publikacjach historycznych, 
niedocenianie roli Wszechzwiązkowej Komunistycznej Partii (bolszewików) i ZSRR. 
Powyższe przesłanki dały powód usunięcia E. Kwiatkowskiego z życia publicznego w 1948 roku, a następnie, jako "kwiatkowszczyzna", były przedmiotem krytyki w ramach akcji propagandowych na rzecz wprowadzania gospodarki planowej i nowego ustroju politycznego. 
Bibliografia == 
Encyklopedia Gdyni, Oficyna Verbi Causa, Gdynia 2006, ISBN 83-921571-8-4
Małgorzata Sokołowska, ''"Kwiatkowszczyzna" a metropolia, "Polska - Dziennik Bałtycki" z 8.06.2011


