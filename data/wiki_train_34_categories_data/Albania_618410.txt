Albania uczestniczy w Konkursie Piosenki Eurowizji od 2004 roku. Krajowy nadawca publiczny Radio Televizioni Shqiptar (RTSH) zainteresowany był już udziałem w 2003 roku, jednak z powodu zbyt dużej liczby państw chcących zadebiutować, Albanii odmówiono.

Reprezentanci państwa wybierani są w grudniu, podczas popularnego albańskiego festiwalu Festivali i Këngës, który rozpoczyna tzw. sezon eurowizyjny, ponieważ odbywa się najwcześniej spośród wszystkich innych europejskich selekcji.

Od czasu debiutu Albania co roku ma swojego reprezentanta w konkursie. Najwyższym wynikiem kraju jest 5. miejsce, które w 2012 roku zajęła Rona Nishliu z utworem „Suus”.

Historia Albanii w Konkursie Piosenki Eurowizji


Konkurs Piosenki Eurowizji 2004


W 2002 roku albański nadawca Radio Televizioni Shqiptar (RTSH) wyraził chęć bycia pasywnym uczestnikiem Konkursu Piosenki Eurowizji. Rok później planowała debiut w konkursie, na co zdecydowała się jednak w 2004 roku, podczas 49. Konkursu Piosenki Eurowizji. Pomimo pogłosek o wewnętrznym wyborze Adriana Gaxha na reprezentanta kraju, RTSH postanowił wysłać na konkurs zwycięzcę 42. Festivali i Këngës organizowanego w Pałacu Kongresu w Tiranie. Wszystkie trzy koncerty prowadzili Adi Krasta i Ledina Çelo. Pierwszy półfinał odbył się 18 grudnia, wzięło w nim udział czternastu uczestników: Orges Toçe, Fazile Syla, Arjan Hasanlliu, Elvana Gjata, Rudi & Ingrid Jushi, Voltan Prodani, Aurel Thellimi, Arbër Arapi, Kozma Dushi, Ermiona Lekbello, Klajdi Musabelli, Evis Mula, Saimir Çili i Rovena Dilo. Dzień później wystąpiło piętnastu kolejnych kandydatów: Andi Kongo, Erida Rexhepi, Kujtim Prodani, Edmond Mancaku, Anila Jonuzi, Gjergj Jorgaqi, Anisa Dervina, Rijet Pirani, Bashkim Rodoni, Eneda Tarifa, Rosela Gjylbegu, Françesk Radi, Saimir Braho, Mariza Ikonomi i Anjeza Shahini. Do sobotniego finału awansowało po dziewięciu artystów z każdej rundy półfinałowej, a najwięcej głosów telewidzów oraz jurorów (w stosunku 50:50) zdobyła wówczas Anjeza Shahini z utworem „Imazhi yt” autorstwa Edmonda Zhulali. Niedługo po albańskim finale utwór został przearanżowany (skrócony do regulaminowych trzech minut) i przetłumaczony na język angielski na „The Image of You”.

Z powodu dużej liczby krajów zainteresowanych udziałem w 49. Konkursie Piosenki Eurowizji, w 2004 roku wprowadzono po raz pierwszy rundę półfinałową, w których wzięły udział wszystkie państwa, poza tymi należącymi do tzw. Wielkiej Czwórki (tj. Francją, Niemczami, Wielką Brytanią i Hiszpanią) oraz dziesięcioma najlepszymi z poprzedniego roku. W tygodniu poprzedzającym występ odbyły się konferencje prasowe z udziałem Shahini. Wokalistka wystąpiła z trzynastym numerem startowym w półfinale konkursu, który odbył się 12 maja i awansowała do finału z 4. miejsca z wynikiem 167 punktów. W sobotnim finale, który odbył się 15 maja, wokalistka zajęła ostatecznie 7. miejsce na 24 finałowe kraje. Punkty przyznane przez albańskich telewidzów podał Zhani Ciko.

Konkurs Piosenki Eurowizji 2005

''43. Festivali i Këngës odbył się 16-18 grudnia 2004 roku, w półfinałach wzięło udział łącznie 32 kandydatów: Agim Poshka, Aleksia Jani, Aurel Thëllimi, Besiana Mehmeti, Barbana Dini, Rosela Gjylbegu & Arbër Arapi, Sajmir & Enkela Braho, Kozma Dushi & Ermira Kola, Elsida Sinaj, Floriana Muça, Joe Artid Fejzo, Jonida Maliqi, Kujtim Prodani, Klajdi Musabelliu, Ledina Çelo, Luiz Ejlli, Mariza Ikonomi, Marsida Saraçi, Monika Trungu, Olsa Spata, Redon Makashi, Rovena Stefa, Soni, Stela Risto, Sajmir Çili, Samanta Karavello, Shpat Kasapi, Vesa Luma, Teuta Kurti & Rona Nishliu, Tergita Gusta oraz Çlirim Denaj. Do rundy finałowej awansowało po 9 uczestników z każdego etapu, tj.: Prodani, Makashi, Stefa, Braho, Fejzi, Gusta, Saraçi, Ejlli, Lekoçaj, Ikonomi, Karavello, Çelo, Maliqi, Musabelliu, Trungu, Gjylbegu & Arapi, Vesa, Teuta & Rona i Jushi. Ostatecznie pierwsze miejsce zdobyła Ledina Çelo z utworem „Nesër shkoj”, który napisali Sidorela Risto, Adrian Hila i Pandi Laco. Podobnie jak rok wcześniej, zwycięską piosenkę przearanżowano i przetłumaczono na język angielski – „Tomorrow I Go”. Przed występem na 50. Konkursie Piosenki Eurowizji Çelo wyruszyła w europejską trasę promocyjną, występując podczas koncertów w Andorze, Macedonii, Bośni i Hercegowinie, Chorwacji, na Malcie, Cyprze, Białorusi i Litwie. W promocji delegację wsparła sieć telekomunikacyjna Vodafone, a wizerunkowo – sieć AMC.

Dzięki zajęciu wysokiego miejsca przez Anjezę Shanini podczas konkursu w 2004 roku, Çelo miała zapewnione miejsce w stawce konkursowej finału, który zorganizowano 21 maja w Kijowie na Ukrainie. Kilka dni przed koncertem producenci albańskiego utworu poinformowali, że wycofują się z konkursu, ponieważ krajowy nadawca oraz sieć telekomunikacyjna AMC przywłaszczyła sobie prawa do piosenki oraz przygotowała konferencję prasową bez ich udziału. Reprezentantka wystąpiła jednak w finale, zaprezentowała się jako ósma w kolejności. Podczas występu ubrana była w tradycyjny strój północnej Albanii, który zaprojektowała Enada At Nikolla. Jak tłumaczyła w wywiadach, suknia symbolizowała część dawnych albańskich obrzędów rodzinnych, kiedy to córka wychodzi za mąż i opuszcza dom rodzinny, o czym opowiadał „Tomorrow I Go”. Choreografię prezentacji wymyślił Arjan Sukniqi. Utwór zdobył łącznie 53 punkty, w tym jedną najwyższą notę od Macedonii, i uplasował się na 16. miejscu ostatecznej klasyfikacji.

Konkurs Piosenki Eurowizji 2006


''44. Festivali i Këngës odbył się 16-18 grudnia 2005 roku, a jego zwycięzca zostawał wybrany na reprezentanta kraju podczas 51. Konkursu Piosenki Eurowizji. Wszystkie trzy koncerty prowadzili Soni Malaj i Drini Zeqo. Zwycięzcą finału został Luiz Ejlli z etnicznym utworem „Zjarr e ftohtë”, który napisali Klodian Qafoku i Dr. Flori. W przeciwieństwie do poprzednich lat, tym razem postanowiono nie tłumaczyć tekstu piosenki na język angielski i po raz pierwszy w historii kraju wysłać na konkurs kompozycję w języku albańskim. W półfinale, który odbył się 18 maja w Atenach, Ejlii wystąpił z szóstym numerem startowym i zdobył 58 punktów, zajmując ostatecznie 14. miejsce i nie kwalifikując się tym samym do finału.

Konkurs Piosenki Eurowizji 2007

''45. Festivali i Këngës wygrało małżeństwo Aida i Frederik Ndoci z folkowo-etniczną balladą „Balada e gurit” autorstwa Adriana Hili i Pandi Laço. Para zdobyła 55 punktów od jurorów, dzięki czemu zdobyła możliwość wystąpienia w półfinale 52. Konkursu Piosenki Eurowizji. Podczas koncertu półfinałowego, który odbył się 10 maja w Helsinkach, duet wystąpił jako jedenasty w kolejności z albańsko-angielską wersją utworu – „Hear My Plea”. Reprezentanci zakończyli udział w konkursie na 17. miejscu z wynikiem 49 punktów.

Konkurs Piosenki Eurowizji 2008


''46. Festivali i Këngës odbył się 14-16 grudnia 2007 roku w Pałacu Kongresu, wzięło w nim udział 29 uczestników: Arbër Arapi, Besiana Mehmeti, Ani Cuedari & Mateus Frroku, Juliana Pasha, Produkt 28, Adela Bezhani, Saimir Çili, Rovena Dilo, Evans Rama, Joe Artid Fejzo, Eneida Tarifa, Teuta Kurti, Rosela Gjylbegu, Manjola Nallbani, Kozma Dushi, Devis Xherahu, Blerina Shalari, Voltan Prodani, Ada Gurra, Agim Poshka, Greta Koçi, Olta Boka, Samanta Karavello, Mariza Ikonomi, Vesa Luma, Jonida Maliqi, Kthjellu oraz duety Flaka Krelani i Doruntina Disha oraz Mira Konçi i Redon Makashi. Podczas finału koncertowego, do którego awansowało 17 kandydatów, zwycięzcę wybierała siedmioosobowa komisja jurorska, na największą liczbą 67 punktów otrzymała Olta Boka za utwór „Zemrën e lamë peng” Adriana Hili i Pandi Laço. Po finale konkursu pojawiły się pogłoski dotyczące ustawionych wyników festiwalu: dwóch sędziów posądzono o celowe przyznawanie punktów na końcu, aby wysoko ocenić kompozycję Boki i uniknąć wysłania na konkurs zdobywców drugiego miejsca - Flaki Krelaniego i Doruntiny Dishy. W obliczu plotek albański nadawca publiczny RTSH zapowiedział, że odbędzie się specjalne dochodzenie w sprawie rzekomego oszustwa. 
Pomimo kontrowersji, Boka pojechała na 53. Konkurs Piosenki Eurowizji, na który po raz pierwszy wprowadzono dwie rundy półfinałowe. Wokalistka wystąpiła 22 maja podczas drugiego koncertu półfinałowego jako szósta w kolejności i zdobyła 67 punktów (w tym najwyższą notę 12 punktów od Macedonii), przechodząc do finału, organizowanego dwa dni później. Zaśpiewała w nim jako trzecia i zdobyła łącznie 55 punktów, zajmując ostatecznie 17. miejsce w końcowej klasyfikacji.

Konkurs Piosenki Eurowizji 2009


W lipcu 2008 roku albańska telewizja poinformowała o planach dotyczących organizacji ''47. Festivali i Këngës oraz o zmianie dyrektora artystycznego koncertu, którym mianowała Pirro Çaka. Nadawca wprowadził zmiany w formacie eliminacji, usuwając rundę półfinałową oraz umożliwiając udział w finale dwudziestu kandydatom. W grudniu opublikowano nazwiska uczestników festiwalu: Juliana Pasha & Luiz Ejlli, Rovena Dilo, Evis Mula, Besa Kokedhima, Soni Malaj, Kejsi Tola, Adelina Thaci, Dorina Garuci, Era Rusi, Bledi Polena, Marjeta Billo, Endri & Stefi Prifti, Kujtim Prodani, Vedet Ademi, Erga Halilaj, West Side Family, Julian Lekocaj, Shpat Kasapi, Burn i Agim Poshka. Podczas pierwszego koncertu, który odbył się 19 grudnia, każdy z kandydatów zaprezentował po raz pierwszy swój konkursowy utwór na żywo. Program prowadzili Elsa Lila, Julian Deda i Gentian Zenelaj. Dzień później każdy uczestnik ponownie wykonał swoją propozycję, tym razem ze zmienioną aranżacją oraz z udziałem gościa specjalnego. Trzecia część selekcji, koncert finałowy, został zorganizowany 21 grudnia w Pałacu Kongresu, a zwycięzcę wybrali siedmioosobowa komisja jurorska oraz telewidzowie w stosunku głosów 75:25. Selekcje wygrała Kejsi Tola z utworem „Më merr në ëndërr”, który zdobył łącznie 126 punktów (w tym trzy maksymalne oceny od jurorów), jednak w rankingu telewidzów zajął dopiero 6. miejsce. W koncercie z udziałem gościa specjalnego wokalistka wykonała swoją piosenkę z Flaką Krelani. Po finale została nagrana anglojęzyczna wersja utworu, „Carry Me in Your Dreams”, którą napisali niemieccy muzycy: Florian Lüttich i Francesco Mangiaracina. W nagraniach eurowizyjnej wersji towarzyszyły Toli dwie chórzystki: Sandrina Sedona i Alex Zinkiewicz.

14 maja odbył się drugi półfinał 54. Konkursu Piosenki Eurowizji, w którym Tola zaprezentowała się jako szesnasta w kolejności i zajęła 7. miejsce. W finale, który odbył się dwa dni później, wokalistka wystąpiła z dziewiętnastym numerem startowym i zdobyła w sumie 48 punktów, kończąc udział na 17. miejscu ogólnej klasyfikacji. Po opublikowaniu przez Europejską Unię Nadawców (EBU) oddzielnych głosów telewidzów i jurorów okazało się, że telewidzowie ocenili jej propozycję na 11., natomiast jurorzy – na 23. miejsce. Podczas występu wokalistce towarzyszyło  dwóch b-boyów (bracia-bliźniacy Andi i Ardi Kocaj), tancerz Jenia Evgenios Buli oraz dwie chórzystki: Dorina Toci i Era Rusi.

Konkurs Piosenki Eurowizji 2010


Do udziału w ''48. Festivali i Këngës zgłosiło się 78 uczestników, a specjalna komisja jurorska zakwalifikowała do konkursu 38 z nich. Telewizja RTSH po raz kolejny zdecydowała się zmienić format selekcji, a dyrektorem wykonawczym imprezy został Selim Ishmaku, który postanowił zorganizować cztery dni eliminacji, a wszystkich uczestników podzielić na dwie grupy: Young (w której znaleźli się muzyczny debiutanci oraz mało znani piosenkarze: Stefan Marena, Brikena Asa, Onanta Spahiu, Jona Koleci, Nazmie Selimi, Goldi Halili, Iris Hoxha, Supernova Gabimi, Ardita Tusza, Selina Prelaj, Vitmar Basza, Lutus Botë, Kelly, Dorina Toçi, Borana Kalemi, Amanda Ujkaj i Violeta Lulgjuraj, Çlirim Leka i zespół Yje Të Panjohur) oraz VIP/BIG (popularni albańscy artyści: Anjeza Shahini, Teuta Kurti, Claudio La Regina, Bojken Lako, Rona Nishliu & Pirro Cako, Dorina Garuci, Juliana Pasha, Denisa Macaj, Erga Halilaj, Era Rusi, Flaka Krelani, Mariza Ikonomi, Erti Hizmo & Lindita Halimi, Guzimtar Rushani, Stefi & Endri Prifti, Rovena Dilo, Kejsi Tola). Wszystkie koncerty prowadzili Alban Skenderaj i Miriam Cani. Pierwszy dzień festiwalu został zorganizowany 24 grudnia 2009 roku, wystąpili w nim kandydaci z grupy VIP, dzień później do rywalizacji stanęli artyści z grupy Young, a do finału awansowały Iris Hoxha i Goldi Halili. Podczas trzeciego dnia imprezy każdy z finalistów wykonał swoją piosenkę w nowej aranżacji oraz wspólnie z inną gwiazdą muzyki albańskiej. 27 grudnia odbył się koncert finałowy, a zwycięzcę wybrała siedmioosobowa komisja sędziowska, która przyznała najwięcej punktów (133) utworowi „Nuk mundem pa ty” Juliany Pashy. Wokalistka wzięła udział także w poprzedniej edycji albańskich selekcji, zajęła wówczas drugie miejsce.

Tuż po zwycięstwie w albańskich selekcjach, piosence zarzucano naruszenie praw autorskich oraz podobieństwo m.in. do utworu „Keeps Gettin Better” Christiny Aguilery oraz „Womanizer” Britney Spears. 4 lutego ogłoszono, że podczas 55. Konkursu Piosenki Eurowizji zostanie wykonana anglojęzyczna wersja piosenki - „It's All About You”. Pasha wystąpiła z dwunastym numerem startowym podczas pierwszego półfinału imprezy, który odbył się 25 maja, i awansowała do finału z 6. miejsca. Zaprezentowała się w nim jako piętnasta i zajęła ostatecznie 16. miejsce z dorobkiem 62 punktów, w tym jedną „dwunastką” od Macedonii. Podczas występów artystce towarzyszył skrzypek Olen Cesari oraz żeński chórek w składzie: Joy Garrison, Glenys Vargas i Desiree Kedjour.

Konkurs Piosenki Eurowizji 2011



Albański reprezentant na 56. Konkurs Piosenki Eurowizji został wybrany podczas ''49. Festivali i Këngës, który został zorganizowany od 23 do 25 grudnia 2010 roku. W eliminacjach wzięło udział 38 uczestników: Adhurim Demiri, Alban Skenderaj & Miriam Cani, Besa Kokedhima, Blerina Shalari, Denis Hasa, Dorian Nini, Dorina Garuci, Emi Bogdo, Enkeleda Arifi, Entela Zhula, Ernis Çili & Onanta Spahiu, Etmond Mancaku, Françesk Radi, Goldi Halili, Heldi Kraja, Herci Matmuja, Kamela Islamaj, Kejsi Tola, Klajdi Musabelliu, Kujtim Prodani, Linda Halimi, Marjeta Billo, Marsida Saraçi, Mateus Frroku, NRG Band, Orges Toçe, Selami Kolonja, Sajmir Braho, Aurela Gaçe, Sonila Mara, Xhejsi Jorgaqi, Humus, Shpat Deda, Albi Xhepa, Maria Prifti, Ilir Kazaferi, Megi Laska i Rudina Delia. W każdym półfinale wzięło udział po 19 kandydatów, w tym 16 doświadczonych piosenkarzy oraz 3 debiutantów. Każda grupa oceniana była przez inną komisję jurorską. Do finału selekcji awansowało 18 uczestników, a najwięcej punktów od jurorów otrzymała Gaçe z utworem „Kënga Ime”. Zwycięską kompozycję przetłumaczono później na język angielski i zaprezentowano na Konkursie Piosenki Eurowizji pod nazwą „Feel the Passion”. Albania wystąpiła jako czwarta w pierwszym półfinale imprezy, w którym zajęła 14. miejsce i nie awansowała do finału. Po finale konkursu, Gaçe udzieliła wywiadu dla portalu eurowizyjnego ESCToday.com, w którym wyznała: „''(...) pojechałam na Eurowizję reprezentować Albanię w konkursie piosenki, naprawdę wierzyłam, że tak jest. (...) Nie musisz mieć silnego głosu i świetnej piosenki, to już teraz dla mnie jasne. Mówiono mi, że to polityczne show, jednak ja nie wierzyłam (...) I uważam, że zrobiłam co mogłam”.

Konkurs Piosenki Eurowizji 2012



Jubileuszowy, ''50. Festivali i Këngës odbył się 26, 27 i 29 grudnia 2011 roku w Pałacu Kongresu. W dwóch półfinałach festiwalu wzięło udział 28 uczestników: Gerta Mahmutaj, Entela Zhula, Bashkim Alibali, Samanta Karavello, Endri Dhe Stefi Prifti, Rona Nishliu, Rudina Delia, Marjeta Billo, Claudio La Regina, Hercina Matmuja, Orinda Huta, Altin Goci, Elton Deda, Evans Rama, Toni Mehmetaj, Dr. Flori, Kamela Islamaj, Frederik Ndoçi, Marsida Sarai, Bojken Lako, Sindi Berisha, Mariza Ikonomi, Kujtim Prodani, Iris Hoxha, Saimir Braho, Goldi Halili, Xhensila Myrtzaj i Elhaida Dani. Wszystkie koncerty prowadzili Enkeleida Zeko, Nik Xhelilaj i Hygerta Sako. Do finału zakwalifikowało się 20 kandydatów, a najwięcej (77) punktów od komisji jurorskiej otrzymała Rona Nishliu z utworem „Suus”, zostając tym samym reprezentantką Albanii w 57. Konkursie Piosenki Eurowizji. 21 maja, czyli w przededniu pierwszego półfinału, w Albanii doszło do wypadku autobusowego, w którym zginęło 12 osób. W kraju ogłoszono żałobę narodową, a albański nadawca RTSH zdecydował nie transmitować półfinału konkursu, na co otrzymał zgodę od EBU. 22 maja odbył się pierwszy półfinał, w którym Nishliu wystąpiła jako piąta w kolejności i zajęła drugie miejsce, awansując do finału. Transmisja z półfinału odbyła się zaraz po zakończeniu żałoby 23 maja, 35 minut po północy. W finale, który odbył się 26 maja, Nishliu wystąpiła z trzecim numerem startowym. Ballada „Suus” zdobyła 146 punktów i zdobyła 5. miejsce, najwyższe w historii udziałów Albanii w konkursie. Po finale imprezy wokalistka zdobyła nagrodę im. Barbary Dex za najgorszy strój podczas występu.

Konkurs Piosenki Eurowizji 2013

Na 58. Konkurs Piosenki Eurowizji wysłano zwycięzcę 51. Festivali i Këngës, który odbył się od 20 do 22 grudnia 2012 roku. W konkursie wzięło udział 26 uczestników: Selami Kolonja, Rosela Gjylbegu, Kejsi Tola, Vesa Luma, Elis Nova, Kozma Dushi, Bon Bon Band, Dr Flori & Fabi, Merland Kademi, Rezarta Smaja, Adrian Bujupi, Xheni & Enxhi Kumrija, Arjela Krasniqi, Arjan Dredhasi, Adrian Lulgjuraj & Bledar Sejko, Hersi Matmuja, Lynx, Entela Zhula, Anjeza Shahini, Kelly, Bojken Lako, Marsela Çibukaj, Valon Shehu, Ani Çuedari, NA i Flaka Krelani. W finale wzięło udział siedemnastu kandydatów, a najwięcej (74) punktów zdobył duet Adrian Lulgjuraj i Bledar Sejko z ethno-rockowym utworem „Identitet”. Reprezentanci wystąpili w drugim półfinale konkursu, który odbył się 16 maja, i zajęli ostatecznie 15. miejsce z dorobkiem 31 punktów, nie kwalifikując się do koncertu finałowego.

Konkurs Piosenki Eurowizji 2014


W lipcu 2013 roku RTSH potwierdził udział w 59. Konkursie Piosenki Eurowizji organizowanym w Kopenhadze. W listopadzie krajowa komisja jurorska, składająca się z profesjonalnych muzyków, wybrała szesnastu uczestników ''52. Festivali i Këngës: Marjeta Billo, Herciana Matmuja, Orges Toce, Besiana Mehmeti & Shkodran Tolaj, Sajmir Braho, Renis Gjoka, Venera Lumani & Lindi Islami, Frederik Ndoci, Rezarta Smaja, Blerina Braka, Klodian Kacani, Xhejn & Enxhi Kumrija, Luiz Ejlli, Lynx, Saviana Verdha & Edmond Mancaku i Xhejsi Jorgaqi. Półfinały selekcji odbyły się 26 i 27, a finał – 28 grudnia w Pałacu Kongresu w Tiranie. Wszystkie koncerty poprowadził Enkel Demi, z którym rundy półfinałowe poprowadziły supermodelki Marinela Meta i Xhesika Berberi, a finał - aktorka Klea Huta. Pierwszego i drugiego dnia festiwalu uczestnicy zaprezentowali się w duecie z popularnymi artystami. Trzeciego dnia koncertu, zaprezentowane zostały konkursowe utwory, a największą ilość od komisji jurorskiej (w składzie: Agim Krajka, Aleksander Lalo, Hajg Zaharian, Xhevahir Spahiu, Petrit Malaj, Erjona Rushiti, Bojken Lako) otrzymała propozycja „Zemërimi i një nate” Herciany Matmuji, zostająć reprezentantką Albanii podczas 59. Konkursu Piosenki Eurowizji.

Wokalistka wystąpiła podczas pierwszego półfinału imprezy, który odbył się 6 maja, zaprezentowała wówczas dwujęzyczną wersję utworu „One Night’s Anger”, nagraną w języku narodowym i angielskim. Utwór zdobył w sumie 22 punkty i zajął 15. miejsce w rankingu, nie kwalifikując się do sobotniego finału.

Uczestnictwo
Albania uczestniczy w Konkursie Piosenki Eurowizji od 2004 roku. Poniższa tabela uwzględnia wszystkich albańskich reprezentantów, tytuły konkursowych piosenek oraz wyniki w poszczególnych latach.





Historia głosowania w finale (2004-2014)
Poniższe tabele pokazują, którym krajom Albania przyznaje w finale najwięcej punktów oraz od których państw albańscy reprezentanci otrzymują najwyższe noty.

Kraje, którym Albania przyznała najwięcej punktów:'''


Kraje, od których Albania otrzymała najwięcej punktów:'''


Legenda:'''







Linki zewnętrzne
