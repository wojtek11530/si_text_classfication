
Pasza Angelina, ros. Паша Ангелина (Прасковья Никитична) (ur. 12 stycznia 1913, Staro-Beszewe w obwodzie donieckim, zm. 28 stycznia 1959, Moskwa) – jedna z pierwszych traktorzystek w ZSRR, uczestniczka ruchu stachanowskiego.

W 1938 Pasza Angelina ogłosiła hasło: „Sto tysięcy dziewcząt na traktory”, które stało się jednym z najbardziej eksponowanych w ówczesnej propagandzie. Ruch stachanowski przekroczył ten plan i przeszkolono dwieście tysięcy traktorzystek.

Została odznaczona m.in. dwukrotnie Medalem „Sierp i Młot” Bohatera Pracy Socjalistycznej, trzykrotnie Orderem Lenina oraz Orderem Czerwonego Sztandaru Pracy. Laureatka Nagrody Stalinowskiej (1946).

Linki zewnętrzne
