'''24 Dywizja Pancerna (niem. ''24. Panzer-Division) – niemiecka dywizja pancerna z okresu II wojny światowej

Historia
Dywizja została sformowana rozkazem z dnia 28 listopada 1941 roku w Stablack (obecnie Dołgorukowo) w Prusach Wschodnich z 1 Dywizji Kawalerii. Jej formowanie zakończyło się dopiero w lutym 1942 roku, przerzucona została wtedy do północnej Francji, gdzie weszła w skład 7 Armii Grupy Armii „D”.

W czerwcu 1942 roku została przerzucona na front wschodni, początkowo znajdowała się w odwodzie 4 Armii Pancernej Grupy Armii „Południe”. W sierpniu 1942 roku wzięła udział w walkach pod Woroneżem. 

We wrześniu 1942 roku została włączona w skład 6 Armii, wzięła udział w bezpośrednim ataku na Stalingrad, a następnie wraz z całą 6 Armią znalazła się w okrążeniu. W Stalingradzie walczyła do stycznia 1943 roku, kiedy ostatecznie skapitulowała. 

W marcu 1943 roku podjęto decyzję o odtworzeniu dywizji na terenie północnej Francji. Organizacja i szkolenie dywizji trwało do sierpnia 1943 roku. We wrześniu zostaje przerzucona do północnych Włoch. 

W listopadzie 1943 roku została skierowana na front wschodni, weszła w skład 1 Armii Pancernej Grupy Armii „Południe”. Od grudnia do lutego 1944 roku walczyła w rejonie Krzywego Rogu, a następnie wycofała się w kierunku Rumunii. Od kwietnia 1944 roku broni rejonu Jassy.

W sierpniu 1944 roku przerzucona do Polski, gdzie broniła linii rzeki San.  We wrześniu 1944 roku, w związku z ofensywą radziecką, została przerzucona na Węgry, gdzie brała udział w kontrnatarciu pod Debreczynem. Pod koniec grudnia 1944 roku została przerzucona do Słowacji, a w lutym 1945 roku do Prus Wschodnich. 

W trakcie walk na terenie Prus Wschodnich została rozbita, część rozbitych oddziałów w marcu 1945 roku została ewakuowana drogą morską do Szlezwik-Holsztynu. Skapitulowała w maju 1945 roku przed wojskami brytyjskimi.


Dowódcy
gen. kaw. Kurt Feldt (1941 – 1942)
gen. wojsk panc. Bruno Ritter von Hauenschild  (1942)
gen. por. Arno von Lenski  (1942 – 1943)
odtworzona
gen. wojsk panc. Maximilian Freiherr von Edelsheim (1943 – 1944)
gen. mjr Gustav-Adolf von Nostitz-Wallwitz (1944 – 1945)
mjr Rudolf von Knebel-Döberitz (1945) – resztki oddziałów

Skład
1942
24 pułk pancerny (Panzer-Regiment 24'')
24 Brygada Strzelców (Schützen-Brigade 24'')
21 pułk strzelców (Schützen-Regiment 21'')
26 pułk strzelców (Schützen-Regiment 26'')
4 batalion motocyklowy (Kradschützen-Bataillon 4'')
89 pułk artylerii (Artillerie-Regiment 89'')
40 batalion rozpoznawczy (Aufklärungs-Abteilung 40'')
40 dywizjon przeciwpancerny (Panzerjäger-Abteilung 40'')
40 batalion pionierów (Pionier-Bataillon 40'')
86 batalion łączności (Nachrichten-Abteilung 86'')

1943
24 pułk pancerny (Panzer-Regiment 24'')
21 pułk grenadierów pancernych (Panzer-Grenadier-Regiment 21'')
26 pułk grenadierów pancernych (Panzer-Grenadier-Regiment 26'')
89 pułk artylerii pancernej (Panzer-Artillerie-Regiment 89'')
24 pancerny batalion rozpoznawczy (Panzer-Aufklärungs-Abteilung 24'')
283 dywizjon artylerii przeciwlotniczej (Heeres-Flak-Artillerie-Abteilung 283'')
40 dywizjon przeciwpancerny (Panzerjäger-Abteilung 40'')
40 pancerny batalion pionierów (Panzer-Pionier-Bataillon 40'')
86 pancerny batalion łączności (Panzer-Nachrichten-Abteilung 86'')



