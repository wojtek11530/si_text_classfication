Witold Rodziński (ur. 5 października 1918 we Lwowie, zm. 18 grudnia 1997) – polski dyplomata, historyk i sinolog, ambasador PRL w Londynie (1960–1965) i Pekinie w okresie tzw. rewolucji kulturalnej (1966–1969).  Od 1927 przebywał w USA. W latach 1942-1945 służył w armii amerykańskiej. W czerwcu 1945 ukończył Columbia University. W latach 1946-1947 pracownik ONZ radca w Ministerstwie Spraw Zagranicznych (1947–1948). Od 1947 mieszkał w Polsce. Od 1950 pracownik Instytutu Kształcenia Kadr Naukowych i Instytutu Nauk Społecznych przy KC PZPR, kandydat nauk historycznych od 1953. W latach 1953-1954 pracownik Wyższej Szkoły Pedagogicznej w Warszawie. W latach 1954-1956 pracownik Instytutu Orientalistyki PAN. W latach 1956-1957 pracownik Ambasady Polskiej w Pekinie, następnie 1958-1960 dyrektor departamentu MSZ. W okresie 1960-1964 ambasador PRL w Wielkiej Brytanii, 1966-1967 ambasador w Chinach. Od 1958 był docentem na Wydziale Historycznym Uniwersytetu Warszawskiego, z końcem lutego 1971 odszedł na rentę inwalidzką.

Autor monumentalnej "Historii Chin", wydanej również po angielsku jako ''"Walled Kingdom: A History of China from Antiquity to the Present"''.

Syn znanego polskiego dyrygenta Artura Rodzińskiego.



Bibliografia
Wykaz profesorów i docentów Uniwersytetu Warszawskiego. Dane biograficzne, "Roczniki Uniwersytetu Warszawskiego", tom 10 (redaktor Ludwik Bazylow), 1971, s. 101










