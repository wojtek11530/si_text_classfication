Sali Bashota - (ur. 31 sierpnia 1959 r. w Çerovik k. Kliny w Kosowie) - albański poeta, prozaik i krytyk literacki.

W 1982 ukończył studia z zakresu literatury i języka albańskiego na uniwersytecie w Prisztinie. Tam też w 1998 uzyskał doktorat na wydziale filologicznym, broniąc dysertacji poświęconej poetyce postaci, przedstawionych w dziełach czterech albańskich poetów (Faik Konica, Mitrush Kuteli, Migjeni, Koliqi).

W latach 1982-1983 był nauczycielem języka albańskiego w szkole średniej w Klinie. W 1984 rozpoczął pracę naukową na Wydziale Filologicznym uniwersytetu w Prisztinie, osiągając stanowisko dziekana wydziału filologicznego. W latach 1999-2000 poświęcił się działalności wydawniczej, kierując wydawnictwem Rozafa oraz pisząc teksty dla magazynu literackiego "Jeta e Re" (Nowe życie). 
W 2002 kierował Komisją ds. Wydawnictw i Bibliotek przy ministrze kultury Kosowa. Od 2003 pełni funkcję dyrektora Biblioteki Narodowej w Kosowie.

Pierwsze utwory poetyckie publikował w początkach lat 80. XX w.

Mieszka w Prisztinie. W październiku 2003 r. odwiedził Polskę na zaproszenie PEN-Clubu.

Tomiki wierszy
Albumi i grisur (Potargany album), Prisztina 1986
Zogu me profil vjeshte, Prisztina 1989
Plagomë, Prisztina, 1994
Dalje nga trishimi (Ucieczka od strachu), Prisztina 1999
Ndiz dritën magjike (Światło magicznej lampy. Wybór poezji), Prisztina 2002
Bukuri i nëmur (Nieszczęsne piękno), Prisztina 2006
Jetë me vdekje (Życie ze śmiercią), Tirana 2006

Proza
Ëndrra në parajsë (Sen w raju), wyd. Rozafa, Prisztina 2006.

Tłumaczenia polskie
Po nienawiści, A teraz płoną książki, Brak ducha, Inny kształt bólu, Granica śmierci, Bashotowie, [w:] Nie jest za późno za miłość. Antologia poezji albańskiej XX wieku, przeł. M. Saneja, Sejny 2005.

Bibliografia
