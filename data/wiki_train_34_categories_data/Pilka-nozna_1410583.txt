Iñaki Descarga Retegui (ur. 25 sierpnia 1976 roku w Irúnie) - hiszpański piłkarz występujący na pozycji obrońcy. Aktualnie jest zawodnikiem Realu Unión po rozwiązaniu kontraktu z Legią Warszawa. 

Kariera klubowa
Descarga swoją karierę rozpoczynał w Realu Unión. Swój pierwszy zawodowy kontrakt podpisał jednak z Osasuną w 1996 roku. Przez trzy sezony (1996-1999) spędzone w Osasunie Descarga występował głównie w rezerwach, a w pierwszej drużynie wystąpił tylko dziewięć razy. W sezonie 1999-2000 Descarga był już zawodnikiem SD Eibar. W 2000 roku trafił do Levante. W klubie tym zadebiutował w Primera División. Miało to miejsce 13 listopada 2004 roku w przegranym 0-1 przez Levante meczu z Deportivo La Coruña. 1 grudnia 2007 roku w trakcie spotkania z Getafe CF omal nie zginął na boisku. Z całym impetem zderzył się głową z rywalem i stracił przytomność. Upadł na murawę, kolejny raz uderzając się w głowę, a po chwili przestał oddychać. Został odwieziony do szpitala, gdzie na szczęście odzyskał przytomność. Od lipca 2008 roku Descarga był zawodnikiem Legii Warszawa. W nowym klubie zadebiutował 2 września w zremisowanym 1:1 meczu Pucharu Ekstraklasy z Polonią Warszawa. W lidze pierwszy występ zaliczył 13 września, kiedy to zagrał w wygranym 2:0 spotkaniu z Arką Gdynia.





Bibliografia
