Gëzim Erebara (ur. 19 maja 1928 w Dibrze, zm. 12 lutego 2007 w Tiranie) – albański reżyser i scenarzysta filmowy.

Biografia
W 1949 rozpoczął studia w praskiej szkole filmowej FAMU, której jednak nie ukończył. Po powrocie do Albanii pracował początkowo w jednym z teatrów amatorskich, a następnie związał się z Teatrem Wojskowym, w którym pracował jako reżyser. Występował także w amatorskiej grupie teatralnej, działającej w domu kultury w Tiranie. W roku 1957 przeniósł się do Studia Filmowego Nowa Albania. W 1958 był asystentem reżysera u boku Kristaqa Dhamo w filmie Tana. W 1958 wraz z K. Dhamo reżyserował pierwszy film dokumentalny Ne u dashuruam me Shqiperine (Kochamy Albanię).

Ważnym momentem w jego karierze był pierwszy film fabularny – Ngadhënjim mbi vdekjen, zrealizowany w 1967, wraz z Piro Milkanim, uhonorowany nagrodą państwową. Pierwszym samodzielnym filmem, który zrealizował był obraz Guximtarët z 1970. W jego dorobku znalazło się 10 filmów fabularnych i 15 filmów dokumentalnych.

Był także autorem tłumaczeń literatury czeskiej na język albański (Karel Čapek, Jaroslav Seifert, Jaroslav Hašek). Prowadził także wykłady z reżyserii filmowej dla studentów Instytutu Sztuk w Tiranie.
W 1987 otrzymał tytuł Zasłużonego Artysty (alb. Artist i Merituar).

Filmografia
Filmy fabularne
1967: Ngadhënjim mbi vdekjen
1970: Guximtarët
1975: Në fillim të verës
1976: Pylli i lirisë
1978: Vajzat me kordele të kuqe
1979: Përtej mureve të gurta
1980: Nusja
1981: Një natë pa dritë
1984: Fushë e blertë fushë e kuqe
1986: Një jetë më shumë

Filmy dokumentalne
1959: Ne u dashuruam me Shqipërinë
1960: Ansambli i këngëve dhe valleve (Zespół pieśni i tańca)
1961: Migjeni
1962: Gjirokastra
1963: Kujdes nga lëndët që përdoren kundër dëmtonjësve në bujqësi
1964: Gurët dekorativë (Kamienie ozdobne)
1965: Vangjush Mio
1966: Ndre Mjeda
1966: Kënga të buçasë
1966: Maleve me dëborë (Góry w śniegu)
1969: Këngë e valle nga gurra popullore
1971: Qytetet ilire (Miasta iliryjskie)
1972: Kuvendet Ilire (Zgromadzenia iliryjskie)
1972: Me emrin tënd, Parti (Z twoim imieniem, Partio)
1973: Ata quheshin Arbër (Nazywali się Arberami)
1974: Brigada e 19-të sulmuese (XIX Brygada Uderzeniowa)
1977: Tri dekada të filmit shqiptar (Trzy dekady filmu albańskiego)

Bibliografia
Linki zewnętrzne
