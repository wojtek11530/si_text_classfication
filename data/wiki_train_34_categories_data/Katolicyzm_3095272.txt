Michael Wiwchar (ur. 9 maja 1932 w Komarno) - kanadyjski duchowny Kościoła katolickiego obrządku bizantyjsko-ukraińskiego, posługujący również w Stanach Zjednoczonych, redemptorysta. W latach 1993-2000 eparcha Chicago, następnie w latach 2000-2008 eparcha Saskatoon. 

Biografia
Święcenia prezbiteratu przyjął 28 czerwca 1959 jako członek zakonu redemptorystów. 2 lipca 1993 został mianowany eparchą Chicago. Sakry udzielił mu w dniu 28 września 1993 archieparcha Filadelfii Stephen Sulyk, któremu towarzyszyli archieparcha Winnepeg Michael Bzdel CSSR oraz ustępujący eparcha Chicago Innocent Hilarion Lotocky OSBM. 20 listopada 2000 został przeniesiony na stanowisko eparchy Saskatoon w Kanadzie. Początkowo nadal zarządzał również eparchią Chicago, której administratorem apostolskim mianowany został 9 grudnia 2000. Stan taki trwał do marca 2003, kiedy to rządy w Chicago przejął nowy eparcha. W maju 2007 bp Wiwchar osiągnął wiek emerytalny, wynoszący dla katolickich biskupów 75 lat, zaś 2 maja 2008 przeszedł w stan spoczynku jako biskup senior. 

Bibliografia
