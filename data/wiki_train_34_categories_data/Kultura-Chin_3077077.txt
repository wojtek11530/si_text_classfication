Miaoxin (IX wiek; , pinyin Miàoxìn; kor. 묘신 Myosin; jap. Myōshin; wiet. Diệu Tín) – mniszka chan ze szkoły guiyang. Według dzisiejszych standardów byłaby mistrzynią zen.

Biografia
Niewiele wiadomo o jej życiu. Była uczennicą spadkobiercy Dharmy mistrza chan Guishana Lingyou - Yangshana Huiji. Jest to o tyle ciekawe, że uczennicą Guishana była słynna mniszka Liu Tiemo. Yangshan mógł znać osobiście Liu, a na pewno słyszał z jakim szacunkiem wyrażał się jego mistrz o swojej uczennicy. Dlatego nie zawahał się przyjąć do grona swoich uczniów również kobiety - Miaoxin.

Zasłynęła oświeceniem siedemnastu mnichów jednocześnie.

Pewnego razu Miaoxin pracowała w budynku administracji klasztoru, gdy przybyło siedemnastu pielgrzymujących mnichów, którzy pragnęli zobaczyć się z mistrzem Yangshanem. Chcieli się wspiąć na górę od razu, jednak było zbyt późno, więc postanowili spędzić noc w budynku administracji. W nocy zaczęli dyskusję o słynnej historii Szóstego Patriarchy o wietrze i fladze. Cała siedemnastka mnichów wygłosiła własne komentarze, jednak wszystkie były nietrafne. Miaoxin, która siedział za ścianą, podsłuchała ich dyskusję i powiedziała: "Co za szkoda, że siedemnaście osłów zniszczyło wiele par sandałów na pielgrzymce i wciąż nie mogą nawet marzyć o Dharmie Buddy". Chwilę później służący Miaoxin powiedział im jej odpowiedź na ich dyskusję, ale żaden z nich nie poczuł się tym rozczarowany lub urażony. Wręcz przeciwnie, byli zawstydzeni swoim brakiem osiągnięć na Drodze. Uporządkowali swoje szaty, zapalili kadzidełko, pokłonili się i poprosili o naukę. Miaoxin powiedziała: "Podejdźcie bliżej". Ale zanim zdołali uczynić jeden krok, krzyknęła: "Wiatr się nie porusza, flaga się nie porusza, umysł się nie porusza!". 

Wszyscy zostali jej uczniami i nawet nie zobaczyli się z Yangshanem. 

Dogen w zakończył swój tekst o niej "Raihaitokuzui" słowami: "Powinna być czczona, poważana i szanowana tak jak wszyscy Buddowie i tathagatowie. To jest dawna praktyka Drogi Buddy. Ci, którzy nie wiedzą tego, powinni być bardzo żałowani". 

Linia przekazu Dharmy
Pierwsza liczba oznacza ilość pokoleń mistrzów od 1 Patriarchy indyjskiego Mahakaśjapy.

Druga liczba oznacza ilość pokoleń od 28/1 Bodhidharmy, 28 Patriarchy Indii i 1 Patriarchy Chin.

Trzecia liczba oznacza początek nowej linii przekazu w danym kraju.
'''36/9'''. Baizhang Huaihai (720–814)
'''37/10'''. Guishan Lingyou (771–853) szkoła guiyang
'''38/11'''. Lingyun Zhiqin (bd)
'''38/11'''. Liu Tiemo (bd) mistrzyni chan
'''38/11'''. Jingzhao Mihu (bd)
'''38/11'''. Juifeng Zihui (bd)
'''38/11'''. Shuanfeng (bd)
'''38/11'''. Xiangyan Zhixian (zm. 898)
'''39/12'''. Hudou (bd)
'''39/12'''. Guang książę
'''38/11'''. Yangshan Huiji (814–890)
'''39/12/1'''. Miaoxin (bd) mistrzyni chan
'''39/12/1'''. Sunji (bd) Korea; wprowadził szkołę guiyang do Silli
'''39/12'''. Nanta Guangyong (850–938)
'''40/13'''. Bajiao Huiqing (bd) koreański mistrz działający w Chinach
'''41/14'''. Xingyang Qingrang (bd)

Bibliografia
