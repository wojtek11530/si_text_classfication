Mercedes-Benz R230''' − piąta generacja prestiżowej serii roadsterów SL. Został wdrożony do produkcji w roku 2001, w marcu 2006 roku zaś przeszedł face-lifting. Zastąpił w ofercie model R129.

Technicznie SL (R230) spokrewniony jest z klasą S (W220) oraz coupe serii CL (C215). W każdym z tych trzech luksusowych samochodów zastosowano podwozie o niemal jednakowej konstrukcji, w bogatszych wersjach wyposażeniowych montowane jest hydrauliczne zawieszenie Active Body Control. Każde z aut wykorzystuje podobny układ napędowy (skrzynie biegów i silniki).

W modelu R230''' zastosowano wiele innowacyjnych rozwiązań, wśród których można wyróżnić:
konstrukcję dachu - wytworzonego z aluminium, składanego przez hydrauliczne podnośniki (cały proces jest automatyczny, uruchamiany poprzez pociągnięcie dźwigienki we wnętrzu; trwa on 16 sekund),
system Keyless go, pozwalający na otwarcie i uruchomienie samochodu bez użycia kluczyka (zamiast niego - karta, która identyfikuje właściciela, musi znajdować się w odpowiedniej odległości od pojazdu),
aktywny tempomat Distronic (laser, umieszczony na grillu, bada przestrzeń przed samochodem - jeśli w zasięgu kilkudziesięciu metrów znajduje się inny pojazd, tempomat zwalnia auto, jeśli zaś ów pojazd "usunie" się z drogi, wówczas tempomat "przyspiesza" auto do pierwotnie ustalonej prędkości),
samopoziomujące hydrauliczne zawieszenie Active Body Control (redukuje przechyły nadwozia podczas hamowania, przyspieszania i skręcania).

Nadwozie modelu R230, zaopatrzone we wloty powietrza na masce oraz na przednich błotnikach, nawiązuje do karoserii słynnego "skrzydlatego" 300 SL (W198) - pierwszego SL-a.

Modele (2001 - 03.2006)

W 2001 generacja R230 zadebiutowała dwoma modelami: 
SL 500'''
SL 55 AMG
Obydwa wyposażone były w ośmiocylindrowy silnik typ M113'', przy czym do wersji AMG dołożono sprężarkę Rootsa, co znacznie zwiększyło dynamikę. Do obydwu modeli zamontowano 5-biegową automatyczną skrzynię biegów, umożliwiającą sekwencyjną zmianę przełożeń.

Na początku roku 2003 zaprezentowano kolejne wersje: 
SL 350''' - wyposażony w oszczędny, ale i mniej dynamiczny silnik 6-cylindrowy (typ M112'')
SL 600''' - wyposażony w silnik 12-cylindrowy typ M275'', pochodzący z S-klasy W220.
Paradoksalnie, model 600 miał nieco lepsze osiągi od wersji 55 AMG, bowiem jego 12-cylindrowy, podwójnie turbodoładowany silnik generował większy moment obrotowy.
Sytuacja zmieniła się, gdy w sierpniu 2004 roku do oferty wszedł model:

SL 65 AMG - wyposażony w podrasowaną wersję silnika z modelu 600 (typ M275'').
Ów motor generował niebotyczny moment obrotowy - 1000 Nm, przy bardzo niskich, jak na silnik benzynowy, obrotach (2000-4000 obr/min). Do niedawna była to rekordowa wartość, jeśli chodzi o samochód osobowy. Obecnie większym momentem może się pochwalić tylko kilka aut, w tym Bugatti Veyron.

Również od 2004 roku, opcjonalnie, dostępna była nowoczesna 7-biegowa skrzynia automatyczna '''''7G-Tronic z modelami SL 350 i SL 500

Dane Techniczne


Modele (03.2006 - 2011)

W ostatnim dniu lutego 2006 roku na Geneva Motor Show zaprezentowano zmodyfikowane modele serii R230. Zmiany dotyczyły przede wszystkim silników. Zmieniono napęd w modelach SL 350''' i SL 500''' - silniki typu M112'' i M113'' zamieniono na całkiem nowe: M272'' oraz M273'' (odpowiednio: V6 i V8 w układzie DOHC ze zmiennymi fazami rozrządu). Silnik M113'' pozostał jednak pod maską SL-a 55''', zwiększono nieco jego osiągi. Podobna zmiana zaszła w modelu SL 600''' - po prostu delikatnie podniesiono parametry już montowanego silnika M275''. Bez modyfikacji zaś ostał się motor w modelu SL 65'''.

Cechy odświeżonego nadwozia, pokazanego na salonie genewskim, to m.in:
nowy kształt przedniego zderzaka
nowy 3-szczeblowy grill
nowe klosze lamp tylnych (z poziomym białym paskiem)
nowe wzory felg aluminiowych

Nieznacznie zmieniono również wygląd wersji AMG:
SL 55''' - nowy kształt zderzaków, progów i felg
SL 65''' - nowy kształt wlotów powietrza (chłodzącego hamulce) oraz czterech rur wydechowych.


Modyfikacje techniczne, wprowadzone w marcu 2006, to przede wszystkim:
zawieszenie ABC drugiej generacji
skrzynia ''7G-Tronic o krótszym czasie reakcji
bardziej bezpośredni układ kierowniczy
lepsze materiały wykończeniowe wnętrza
bi-ksenonowe reflektory w standardzie

W Stanach Zjednoczonych model SL 500''' po marcowym liftingu zmienił nazwę na SL 550'''.

Dane Techniczne


Wersje AMG

Wersje przygotowane przez AMG różnią się od modeli "seryjnych", nie tylko silnikami, ale też wyglądem zewnętrznym. Zaopatrzone są w inne:
zderzaki i progi, zapewniające lepszą dynamikę (różny komplet dla modelu SL 55 oraz SL 65)
wzory felg aluminiowych
lampy tylne (przyciemnione klosze)
układ wydechowy (usportowiony, zakończony czterema końcówkami)
Także modele "seryjne" mogą być, za dopłatą, doposażone w ów pakiet stylistyczny. Jednocześnie, do wersji SL 55''' można dokupić pakiet Performance, czyli ospojlerowanie z modelu SL 65'''.

Osiągi


*ograniczona elektronicznie do 250 km/h
**ograniczona elektronicznie do 300 km/h (opcja AMG)
***bez ograniczenia (również opcja AMG)
Warto zauważyć, że SL 65 AMG osiąga minimalnie wyższą prędkość maksymalną, niż supersamochód SLR McLaren.










