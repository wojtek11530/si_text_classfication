Carol O'Connell (ur. 1947) - amerykańska malarka i pisarka, tworząca głównie powieści kryminalne.

Studiowała w Kalifornijskim Instytucie Sztuk Pięknych (California Institute or Arts) a następnie na Uniwersytecie Stanu Arizona (Arizona State University). Wiele lat utrzymywała się ze sprzedaży własnych obrazów oraz okazjonalnie z pracy w charakterze korektorki. 

Zadebiutowała w 1994 r. powieścią Mallory's Oracle, pierwszą z serii, w której główną bohaterką jest nowojorska policjantka Kathleen Mallory. Choć O'Connell jest Amerykanką powieść została wydana najpierw w Wielkiej Brytanii a następnie, gdy osiągnęła sukces czytelniczy, prawa do jej wydania zostały sprzedane także do Stanów Zjednoczonych. Książki Carol O'Connell tłumaczone były na wiele języków europejskich: na holenderski, francuski, niemiecki, norweski, szwedzki i polski. W 2002 r. powieść Judas Child została wyróżniona nagrodą im. Palle Rosenkrantza.

O'Connell mieszka i pracuje w Nowym Jorku. Utrzymuje się z pisania.

Bibliografia

Seria z Kathleen Mallory:

1994 - Mallory's Oracle (wyd. pol. Wyrocznia, przekł. Robert Sudół, Warszawa 1995, Prószyński i S-ka)
1995 - The Man Who Lied to Women (inny tytuł: The Man Who Cast Two Shadows, wyd. pol. Wszyscy kłamią, przekł. Robert Sudół, Warszawa 1995, Prószyński i S-ka)
1996 - Killing Critics (wyd. pol. Mord w galerii, przekł. Dariusz Bakalarz, Warszawa 1998)
1997 - Flight of the Stone Angel (inny tytuł: Stone Angel, wyd. pol. Lot kamiennego anioła, przekł. Łukasz Praski, Warszawa 1999, Prószyński i S-ka)
1999 - Shell Game (wyd. pol. Trzy kubki, przekł. Bogumiła Nawrot, Warszawa 2010, Prószyński i S-ka)
2002 - Crime School
2003 - The Jury Must Die (inny tytuł: Dead Famous)
2004 - Winter House
2006 - Find Me (inny tytuł: Shark Music)
2012 - The Chalk Girl

Inne powieści:

1998 - Judas Child (wyd. pol. pt. Judaszowe dziecko, przekł. Tomasz Krzyżanowski, Warszawa 2010, Prószyński i S-ka)
2008 - Bone by Bone

Linki zewnętrzne

