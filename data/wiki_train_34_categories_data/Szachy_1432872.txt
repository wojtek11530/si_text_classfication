


Mistrzostwa świata juniorów do lat 20 w szachach – zawody organizowane przez Międzynarodową Federację Szachową (FIDE), w których mogą uczestniczyć szachiści dwudziestoletni i młodsi. 

Wstęp
Pierwsze mistrzostwa świata juniorów zostały rozegrane w 1951 r. w Birmingham. Początkowo odbywały się co drugi rok. Począwszy od 1973 r. są organizowane corocznie. Do 1974 r. turnieje rozgrywano systemem grup eliminacyjnych i osobnych zamkniętych finałów, od następnej edycji zaczęto stosować system otwarty, a zawody rozgrywane są systemem szwajcarskim. Od 1987 r. zarówno turnieje kobiet, jak i mężczyzn rozgrywane są w tym samym terminie i miejscu. Wśród dotychczasowych zwycięzców było czterech szachistów, którzy później zdobyli tytuł mistrza świata FIDE: Borys Spasski, Anatolij Karpow, Garri Kasparow i Viswanathan Anand. Oficjalne turnieje kobiet zaczęto rozgrywane są od roku 1983 r. (w 1981 r. nosił nazwę Puchar świata juniorek i ich zwyciężczyni była nieoficjalną - choć uznaną - mistrzynią świata). Tylko jedna szachistka – Zhu Chen – posiada w swoim dorobku tytuły mistrzyni świata seniorek i juniorek do lat 20.

Zwycięzcom turniejów juniorek i juniorów Międzynarodowa Federacja Szachowa przyznaje tytuły arcymistrzyni i arcymistrza (w przypadku, jeśli nie posiadali oni do tej pory tych tytułów). Zdobywcy srebrnych i brązowych medali otrzymują tytuły mistrzyni i mistrza międzynarodowego.

Medaliści mistrzostw świata juniorów do lat 20


Zobacz też
mistrzostwa świata juniorów do lat 8 w szachach
mistrzostwa świata juniorów do lat 10 w szachach
mistrzostwa świata juniorów do lat 12 w szachach
mistrzostwa świata juniorów do lat 14 w szachach
mistrzostwa świata juniorów do lat 16 w szachach (oraz do lat 17)
mistrzostwa świata juniorów do lat 18 w szachach



Bibliografia
ChessBase Megabase 2008
W.Litmanowicz , J. Giżycki, "Szachy od A do Z", tom I, Warszawa 1986, str 696-698
