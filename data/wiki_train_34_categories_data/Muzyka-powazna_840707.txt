Chór Kameralny Uniwersytetu Adama Mickiewicza w Poznaniu - powstał w 1992, od początku jego dyrygentem jest prof. Krzysztof Szydzisz. Tworzą go studenci, absolwenci oraz młodzi pracownicy naukowi UAM. 

Charakterystyka
Jednym z głównych celów zespołu jest popularyzacja utworów współczesnych kompozytorów polskich na scenie międzynarodowej. Wprawdzie zespół wykonuje głównie muzykę chóralną a cappella XIX i XX wieku, ale w repertuarze znajduje się także muzyka oratoryjna Bacha i operowa Wagnera. 

Chór Kameralny UAM należy do najlepszych chórów w Polsce; zdobył wiele nagród w kraju i na arenie międzynarodowej. Często wyjeżdża na zagraniczne tournée. Chór śpiewał już m.in. w Austrii, Australii, Argentynie, Boliwii, Czechach, Ekwadorze, Francji, Grecji, Hiszpanii, Irlandii, Korei Południowej, na Litwie, na Malcie, w Meksyku, Niemczech, Peru, Słowacji, Stanach Zjednoczonych, Szwecji, Watykanie, Wielkiej Brytanii i we Włoszech. Od 1998 roku chór jest organizatorem odbywającego się w Poznaniu Międzynarodowego Festiwalu Chórów Uniwersyteckich "Universitas Cantat".

Osiągnięcia

1995: II miejsce na Ogólnopolskim Festiwalu Muzyki Religijnej im. ks. Stanisława Ormińskiego w Rumi
1996: Grand Prix nieoficjalnego Jury XXVII Ogólnopolskim Turnieju Chórów "Legnica Cantat 96" 
1996: Nagroda główna Srebrna Lutnia im. Jerzego Libana z Legnicy XXVII Legnica Cantat 96"
1996: Nagroda dla najlepszego dyrygenta na XXVII Legnica Cantat 96"
1997: V miejsce na Międzynarodowym Konkursie Korporacji Radiowych "Let the Peoples Sing" 
1998: II miejsce w kategorii chórów mieszanych na Międzynarodowym Festiwalu Chóralnym "International Musical Eisteddfod" w Llangollen (Walia, Wielka Brytania) 
1998: Grand Prix nieoficjalnego Jury XXIX Legnica Cantat 98"
1998: Nagroda specjalna Dyrektora II Polskiego Radia za szczególne walory brzmieniowe chóru na XXIX Legnica Cantat 98"
1998: Nagroda główna Złota Lutnia im. Jerzego Libana z Legnicy XXIX Legnica Cantat 98" i Puchar Prezydenta RP
1999: Nagroda dla najlepszego dyrygenta na XXXIV Międzynarodowym Festiwalu Pieśni Chóralnej w Międzyzdrojach 
1999: I miejsce w konkursie "Współczesna Muzyka Chóralna" na XXXIV Międzynarodowym Festiwalu Pieśni Chóralnej w Międzyzdrojach
1999: Nagroda za najlepsze wykonanie utworu religijnego współczesnego kompozytora na VIII Międzynarodowym Festiwalu Chórów Studenckich w Bańskiej Bystrzycy (Słowacja)
1999: Grand Prix na VIII Międzynarodowym Festiwalu Chórów Studenckich w Bańskiej Bystrzycy (Słowacja)
1999: I miejsce w tzw. "złotym paśmie" na VIII Międzynarodowym Festiwalu Chórów Studenckich w Bańskiej Bystrzycy (Słowacja)
2000: II nagroda na XII Międzynarodowym Festiwalu Chóralnym na Malcie 
2000: I nagroda w kategorii chórów studenckich XXXI Legnica Cantat 2000"
2001: II nagroda w kategorii chórów mieszanych na Międzynarodowym Konkursie Chóralnym im. Franciszka Schuberta (International Schubert Choir Competition) w Wiedniu
2005: GRAND PRIX podczas VIII Międzynarodowych Recitali Chóralnych HORA CANTAVI 2005 w Suwałkach
2007: I miejsce i złoty medal w Busan Choral Festival and Competition, Korea Południowa nagroda dla najlepszego dyrygenta i za najlepszą interpretację utworu obowiązkowego
2009: II miejsce w Międzynarodowym Konkursie Chóralnym Europejskiej Unii Radiowej - Let the Peoples Sing - Oslo 2009
2012: II miejsce w Międzynarodowym Festiwalu Chóralnym w Kiten, Bułgaria

Nagrania
Chór dotychczas wydał płyty:
1999: oratorium pastoralne
2003: Tobie i sobie śpiewam...
2005: Piosenki Starszych Panów: Piosenka jest dobra na wszystko 
2008: Florilegium - Płyta Jubileuszowa na 15-lecie działalności Chóru

Płyty nagrane z udziałem Chóru Kameralnego UAM: 

1998: Koncerty Finałowe Festiwalu Chórów Uniwersyteckich "Universitas Cantat 1998"
2000: Koncert Finałowy III Międzynarodowego Festiwalu Chórów Uniwersyteckich "Universitas Cantat 2000"
2001: Koncert Finałowy IV Międzynarodowego Festiwalu Chórów Uniwersyteckich "Universitas Cantat 2001"
2002: Koncert Finałowy V Międzynarodowego Festiwalu Chórów Uniwersyteckich "Universitas Cantat 2002"
2003: Koncert Finałowy VI Międzynarodowego Festiwalu Chórów Uniwersyteckich "Universitas Cantat 2003"
2005: Koncert Finałowy VII Międzynarodowego Festiwalu Chórów Uniwersyteckich "Universitas Cantat 2005"
2006: VI Międzynarodowy Festiwal Muzyki Renesansu i Baroku Amerykańskiego "MISIONES DE CHIQUITOS"
2007: Koncert Finałowy VIII Międzynarodowego Festiwalu Chórów Uniwersyteckich "Universitas Cantat 2007"
2009: Kantata "Radość miłosierdzia" Jana Kantego Pawluśkiewicza
2009: Cantat Superstars
2011: Kolędy (książka + CD) w opracowaniu muzycznym Zbigniewa Kozuba
2011: Universitas Cantat 1998-2011, koncerty finałowe Międzynarodowego Festiwalu Chórów Uniwersyteckich "Universitas Cantat", edycja jubileuszowa

Zobacz też
chóry w Poznaniu

Linki zewnętrzne
