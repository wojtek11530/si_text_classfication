Zespół Edwardsa (ang. Edwards’ syndrome, trisomy 18) jest to zespół wad wrodzonych spowodowany trisomią chromosomu 18 (47,XX,+18 albo 47,XY,+18). Częstość występowania zespołu szacowana jest na 1:8.000 urodzeń.

Epidemiologia
Około 95% płodów z trisomią 18 ulega spontanicznemu poronieniu. 30% żywo urodzonych dzieci z zespołem Edwardsa umiera w pierwszym miesiącu życia, tylko 10% przeżywa 1 rok. Częstość zespołu Edwardsa wzrasta z wiekiem matki, podobnie jak w zespole Downa. Zespół Edwardsa cztery razy częściej dotyczy dziewczynek niż chłopców.


Objawy
niska masa urodzeniowa noworodka (dystrofia wewnątrzmaciczna)
deformacje czaszki:
mikrocefalia (małogłowie)
łódkogłowie (scaphocephalia)
dolichocefalia
wydatna potylica (91%)
hiperteloryzm
wąskie szpary powiekowe (80%)
wady rogówki i tęczówki
mikrognacja
mikrostomia (86%)
poszerzenie szwów i ciemiączek
nisko osadzone, dysplastyczne małżowiny uszne
pojedyncza bruzda zgięciowa dłoni
nadmiar skóry na szyi (86%)
szeroko rozstawione brodawki sutkowe (hiperteloryzm brodawek sutkowych – 90%)
anomalie szkieletu:
krótki mostek (blisko 100%)
zwichnięcie stawów biodrowych (82%)
deformacje zgięciowe palców, nakładające się na siebie palce
stopa końsko-szpotawa (89%)
aplazja kości promieniowej
wydatne pięty
zgięcie podeszwowe paluchów („młotkowaty paluch” – 89%)
rozszczep tylny kręgosłupa
dodatkowe ciemiączka
wady serca:
przetrwały przewód tętniczy (PDA)
ubytek przegrody międzykomorowej (VSD)
uchyłek Meckela
wady rozwojowe nerek
atrezja przełyku
hipoplazja paznokci (blisko 100%)
zmiany dermatoglifów
wady narządów płciowych
hipoplazja warg sromowych większych (blisko 100%)
przerost łechtaczki (89%)
wnętrostwo
drgawki (62%)
niepełnosprawność intelektualna.



Bibliografia
Michael Connor, Malcolm Ferguson-Smith: Podstawy genetyki klinicznej.Warszawa: PZWL, 1998. ISBN 83-200-2250-9.
Jan M. Friedman, Fred J. Dill, Micheal R. Hayden, Barbara C. McGillivray: Genetyka. Wrocław: Urban & Partner, 2000. ISBN 83-85842-91-8.

Linki zewnętrzne
na stronie  
