Sali Berisha (wym. []; ur. 15 października 1944 we wsi Viçitol w okręgu Tropojë) – albański polityk. Od 9 kwietnia 1992 do 24 lipca 1997 prezydent Albanii, od 11 września 2005 do 15 września 2013 premier. W latach 1990-2013 lider Demokratycznej Partii Albanii.

Z zawodu lekarz kardiolog. Studiował w Albanii i we Francji, a następnie pracował na Uniwersytecie w Tiranie oraz klinice medycznej, gdzie kierował organizacją partyjną. Od 1990 coraz aktywniej angażował się w działalność opozycyjną. Wziął udział w organizowaniu Demokratycznej Partii Albanii, która w 1992 przejęła władzę. Oskarżany o tendencje autorytarne i organizowanie procesów politycznych, współodpowiedzialny za krach gospodarczy 1997 (tzw. piramidy finansowe) został wówczas zmuszony do ustąpienia. Powrócił do władzy po wyborach parlamentarnych 2005.













