BMW F32''' – pierwszy model serii 4 niemieckiej marki BMW. Zaprojektowany jako następca dla BMW E92, wersji coupé serii 3. Pojazd został zaprezentowany w 2013 roku podczas North American International Auto Show, rozpoczęcie produkcji zaplanowane zostało na lato 2013 roku.

Dostępne mają być wersje: 420d (wysokoprężna) oraz benzynowe 428i i 435i, opcjonalnie z napędem xDrive. Kabriolet oraz seria M oparta na F32 wprowadzone mają zostać w 2014 roku.

We wrześniu 2013 roku BMW zaprezentowało model 4 w wersji Convertible, czyli cabrio. Samochód dzieli jednostki napędowe z coupe oraz wyposażony jest w trzyczęściowy twardy dach sterowany elektrycznie. .

W grudniu 2013 BMW zaprezentowało model M4. Pod maską znalazł się rzędowy, benzynowy, sześciocylindrowy silnik. Jednostka o pojemności 3,0 l korzysta z technologii Twin Power Turbo. Motor dysponuje mocą 431 KM i rozwija monstrualny moment obrotowy 550 Nm. 

W układzie przeniesienia napędu zastosowano sześciostopniową, ręczną skrzynię biegów. W takiej konfiguracji auto przyspiesza do 100 km/h w 4,1 sekundy i osiągaja prędkość maksymalną 250 km/h. Na liście opcji znalazła się zautomatyzowana, dwusprzęgłowa przekładnia M DCT o siedmiu przełożeniach. Wyposażone nią M4 rozpędza się do 100 km/h w 4,3 s. Na życzenie klienta ogranicznik prędkości może zostać zdjęty. Wówczas samochody osiągnąć mogą prędkość maksymalną 270 km/h.

Publiczny debiut nowego modelu zaplanowany został na połowę stycznia na salon motoryzacyjny w Detroit. 

Dane techniczne
Coupe

Kabriolet











