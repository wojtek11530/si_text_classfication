Prometazyna, diphergan (chlorowodorek prometazyny, ATC: D 04 AA 10, R 06 AD 02) – lek zaliczany do najstarszej grupy klasy leków przeciwhistaminowych (jeden z pierwszych leków I generacji - antagonista receptora H1) o działaniu nieselektywnym na receptor H1, wykazuje również właściwości dopaminolityczne, cholinolityczne, adrenolityczne i antyserotoninowe.

Chemicznie jest pochodną fenotiazyny.

Zastosowanie
stany alergiczne i świąd skóry
tłumienie odruchu kaszlowego zwłaszcza po zabiegach operacyjnych
jako środek uspokajający, przeciwhistaminowy i przeciwwymiotny w związku z zastosowanym znieczuleniem do operacji chirurgicznych
choroba lokomocyjna
mdłości i zawroty głowy
alergiczne zapalenie krtani

Działania niepożądane
Ze strony ośrodkowego układu nerwowego – senność, zaburzenia koncentracji, zawroty i bóle głowy, niewyraźne widzenie, ataksję i osłabienie mięśniowe. A także w niektórych przypadkach pobudzenie OUN ze współistniejącymi halucynacjami, drgawkami i objawami encefalopatii. Utrudnienia w oddawaniu moczu szczególnie u pacjentów z powiększonym gruczołem krokowym. Lek może upośledzać sprawność psychofizyczną, dlatego też nie należy prowadzić pojazdów mechanicznych ani wykonywać czynności precyzyjnych w trakcie stosowania preparatu.
Prometazyna nie wywołuje uzależnienia.

Preparaty
Polfergan Polfarmex SA, Polska. syrop 1&nbsp;mg/ml.
Diphergan Jelfa SA, Polska. drażetki 10&nbsp;mg; drażetki 25&nbsp;mg; iniekcje 25&nbsp;mg/ml; syrop 1&nbsp;mg/ml.
Choligrip Noc syrop 100ml i 160 ml GSK, Preparat złożony: prometazyna, dekstrometorfan, paracetamol.


Bibliografia
