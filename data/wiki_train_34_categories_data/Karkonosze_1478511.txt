Kluka (niem. Kloseberg, 774 m n.p.m.) – szczyt w Karkonoszach, w obrębie Lasockiego Grzbietu.

Położony w północnej części Lasockiego Grzbietu, w bocznym grzbiecie odchodzącym od Łysociny ku wschodowi. W grzbiecie tym znajdują się: Borowa, Bielec i Kluka. Od północy ogranicza ją dolina Złotnej, od południa jej dopływu - Srebrnika.

Zbudowany ze skał metamorficznych wschodniej osłony granitu karkonoskiego – głównie łupków łyszczykowych.

Szczytowe partie i zachodnie zbocza zalesione, południowo-wschodnie zajęte przez łąki i pastwiska.

Południowym zboczem biegnie  czerwony szlak turystyczny z Jarkowic na Rozdroże Kowarskie.



Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5




