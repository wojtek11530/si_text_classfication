Carolin - szwedzka moneta srebrna bita od 1664 roku i używana do końca XVIII wieku.

Caroliny zaczęto bić w 1664 roku jako srebrne monety wartości 2 marek, ważące 10.4 grama i zawierające 7.2228 gramów czystego srebra. W tym momencie w Szwecji zaczął obowiązywać system, w którym pełny talar szwedzki równy był 2 talary obrachunkowe (riksdaler riksmynt) lub 4 caroliny lub 8 marek lub 64 öre.

Od 1718 roku bito monety wartości 1, 2 i 4 carolinów. Zawierały one odpowiednio 4.6, 9.2 oraz 18.5 grama srebra, zatem w ciągu półwiecza zawartość srebra w carolinie spadła o 57%.

W 1752 roku przeprowadzono reformę, która podwyższyła zawartość srebra w szwedzkich monetach. Carolin po reformie ważył 9,27 grama i zawierał 6,5 grama czystego srebra. W tym okresie carolin swoją wartością odpowiadał 2 złotym polskim.

Carolin przestał wchodzić w skład szwedzkiego systemu walutowego wraz z wycofaniem z obiegu marki szwedzkiej.

Literatura
Zbigniew Żabiński, Rozwój systemów pieniężnych w Europie zachodniej i północnej, Zakład Narodowy Imienia Ossolińskich - Wydawnictwo, Wrocław 1989, ISBN 83-04-02992-8, str. 145-146



