Wei Yi (; ur. 2 czerwca 1999 w prowincji Jiangsu) – chiński szachista, arcymistrz od 2013 roku (był wówczas najmłodszym arcymistrzem na świecie).

Kariera szachowa
Pierwszy sukces na arenie międzynarodowej odniósł w 2009 r. w Salonikach, zdobywając złoty medal na mistrzostwach świata szkół, w kategorii wiekowej do 11 lat. W 2010 r. zdobył w Pórto Cárras tytuł mistrza świata juniorów do 12 lat, natomiast w Pekinie – tytuł mistrza Azji w tej samej kategorii wiekowej. W 2012 r. wypełnił normy na tytuł mistrza międzynarodowego (podczas turnieju Aerofłot Open–B w Moskwie oraz mistrzostw Azji w Ho Chi Minh), jak również dwie normy na tytuł arcymistrza (podczas mistrzostw świata juniorów do 20 lat w Atenach oraz otwartego turnieju ''2nd Indonesia Open Chess Championship w Dżakarcie). Trzecią i ostatnią normę arcymistrzowską wypełnił w lutym 2013 r. podczas turnieju Reykjavík Open w Reykjavíku (w turnieju tym podzielił IV miejsce za Pawło Eljanowem, Wesleyem So i Bassemem Aminem, wspólnie z m.in. Iwanem Czeparinowem i Aniszem Girim). Oprócz tego, w 2013 r. zadebiutował w finale indywidualnych mistrzostw Chin (zajmując w końcowej klasyfikacji VI miejsce), wystąpił w rozegranym w Tromsø turnieju o Puchar Świata, w dwóch pierwszych rundach pokonując wyżej od siebie rozstawionych arcymistrzów Jana Niepomniaszczija i Aleksieja Szyrowa (w III rundzie został wyeliminowany przez Szachrijara Mammedjarowa). W 2014 r. podzielił I m. (wspólnie z m.in. Antonem Kowalowem i Samuelem Shanklandem) w Santa Clarze, zwyciężył w León oraz zdobył w Pune srebrny medal mistrzostw świata juniorów do 20 lat.

Reprezentnat Chin w turniejach drużynowych, m.in.:
; medalista: wspólnie z drużyną – złoty (2014),
; dwukrotny medalista: wspólnie z drużyną – złoty (2014) oraz indywidualnie – brązowy (),
.

Najwyższy ranking w dotychczasowej karierze osiągnął 1 września 2014 r., z wynikiem 2645 punktów zajmował wówczas 9. miejsce wśród chińskich szachistów.



Bibliografia
Linki zewnętrzne
