Miki Max – kwartalnik, wydawany przez Egmont Polska od 1999 roku.

W każdym numerze zawarte są zagadki rysunkowe, krzyżówki oraz kilka komiksów z serii "Zagadki Mikiego", które publikowane są też w Kaczorze Donaldzie. W gazecie są także konkursy, polegające na rozwiązaniu wszystkich krzyżówek i wysłaniu hasła bądź rozwiązaniu wszystkich zagadek oznaczonych napisem "KONKURS!". Można w nich wygrać nagrody elektroniczne (kamera, aparat itp.) oraz tomikowe komiksy z Kaczorem Donaldem, takie jak MegaGiga albo Gigant Poleca. Do czasopisma dołączane są prezenty, najczęściej trzy.

Do 2003 roku w gazecie publikowane były zwykłe komiksy, a w środku znajdowały się takie serie jak "Poradnik detektywa" itp.





