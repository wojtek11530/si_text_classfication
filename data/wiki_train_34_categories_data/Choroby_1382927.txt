Zespół szczękościsk-pseudokamptodaktylia (zespół Holandia-Kentucky, zespół Hechta, ang. trismus pseudocamptodactyly syndrome, Dutch-Kentucky syndrome) – stosunkowo rzadki zespół wad wrodzonych. Chorobę opisali Hecht i Beals oraz Wilson et al. w 1969 roku. Termin "zespołu Holandia-Kentucky" (ang. Dutch-Kentucky syndrome) wprowadził Mabry et al., ponieważ najwcześniej opisana w piśmiennictwie pacjentka była młodą Holenderką, która wyemigrowała do Stanów Zjednoczonych wkrótce po Rewolucji amerykańskiej. 

Przyczyną choroby są mutacje w genie MYH8'' w locus 17p13.1 kodującym łańcuch ciężki miozyny. Dziedziczenie jest autosomalne dominujące, o zmiennej ekspresji. Częstszy jest u kobiet.

Objawy i przebieg
Na obraz zespołu składają się:
niski wzrost (3.-25. percentyl)
cechy dysmorficzne twarzy (mikrognacja, szczękościsk)
trudności w karmieniu
dysfagia
powiększony wyrostek dziobiasty żuchwy
zwichnięcie w stawie biodrowym
krótki mięsień brzuchaty łydki
pseudosyndaktylia
zgięcie palców przy grzbietowym zgięciu dłoni (pseudokamptodaktylia)
stopa końsko-szpotawa.


Bibliografia
Linki zewnętrzne
