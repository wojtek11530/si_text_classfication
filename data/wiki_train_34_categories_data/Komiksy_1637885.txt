Dohko, znany też jako Rōshi (oryg. Libra no Dohko) – postać z Rycerzy Zodiaku.

Dohko jest Złotym Rycerzem Wagi, żyjącym ponad 243 lata, dorastał razem z Shionem, z którym się przyjaźnił. Żył w czasach pamiętnych Świętych Wojen Ateny z Posejdonem i Hadesem. Zawsze umiał przeczuć, kiedy miało stać się coś złego.

Historia
Po Świętych Wojnach Dohko dostał za zadanie pilnowanie pieczęci nałożonej przez Atenę na Hadesie i jego 108 Spectran, uwięzionych w Pięciu Wzgórzach w Chinach. Spowodował, że jego serce biło tylko 100 000 na rok – tyle samo, co bije serce normalnie w ciągu dnia. Tak więc dla niego 243 lata były jak 243 dni. Jednakże i tak odbiło się to na jego wyglądzie – z młodego człowieka stał się niskim, fioletowym staruszkiem.

Później kiedy doszło do tego, że Saga został Wielkim Mistrzem kosztem życia Shiona i wprowadził okrutne rządy, Dohko odszedł na zawsze do Chin, odmawiając służenia w Sanktuarium. Zostawił też tam swoją zbroję Wagi.

8 lat później z Japonii przybył do niego Shiryu jeszcze jako dziecko, by trenować do zdobycia zbroi Smoka. Wtedy trenował już jednego ucznia o imieniu Okko. Ostatecznie wybrał jednak Shiryu, za jego dobry charakter.

Od czasu walki Rycerzy z Brązu w Sanktuarium, Złota Zbroja Wagi z woli Dohko pomagała Rycerzowi Smoka kiedy mogła. Dohko wspomagał również psychicznie Shiryu, szczególnie w czasie jego walki z Maską Śmierci.

W serii "Hades" Dohko pojawia się, by wesprzeć dobrych rycerzy w walce ze Spectranami oraz z Shionem, Sagą, Camusem i Shurą, którzy uznani za zdrajców chcieli podejść do Ateny niby z zamiarem zabicia jej, a tak naprawdę chcąc jakoś jej pomóc w wojnie z Hadesem. Sądząc, że powstali Złoci Rycerze będą żyć wiecznie, Dohko włączył zegar na wieży zegarowej w Sanktuarium, dając im do zrozumienia, iż żyją tylko 12 godzin. Później używając swojej energii Cosmo zrzucił starą skórę, stając się znów młodym, wysokim mężczyzną, po czym stoczył walkę z Shionem. Później śledził poczynania Rycerzy z Brązu w Tartarze, by później wspomóc ich i Złotych Rycerzy w niszczeniu Ściany Płaczu kosztem własnego życia.

Ostatecznie zostaje skazany przez bogów za zbrodnie przeciwko nim.






