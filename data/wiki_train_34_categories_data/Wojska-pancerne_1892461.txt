Batalion Zapasowy Czołgów – zapasowa jednostka pancerna Polskich Sił Zbrojnych na Zachodzie.

22 czerwca 1943  stacjonujący w Quisil Ribat, Ośrodek Wyszkolenia Pancernego przekształcony został w Batalion Zapasowy Czołgów. Część kadry przekazano też do organizowanego Ośrodka Wyszkolenia Motorowego i Broni Pancernej.

5 lipca 1943 batalion przegrupował się  do Gedery w Palestynie. W sierpniu batalion oddał większość żołnierzy reorganizującej się  2 Brygadzie Pancernej. Kolejnym stałym mp batalionu był obóz w Quassasin w Egipcie. Pierwszy rozkaz w obozie opatrzony jest datą: 9 lutego 1944.
8 kwietnia batalion został zaokrętowany w Port Saidzie i po kilkudniowym rejsie przez Morze Śródziemne przybył do Włoch. 12 kwietnia rzut pieszy skierowano do Neapolu, a rzut gąsienicowy do Taranto. Następnie batalion skierowano  do Frigento w rejon rozmieszczenia brytyjskich zapasowych pułków pancernych. W tym czasie oddział podlegał Brytyjczykom pod względem szkoleniowym i zaopatrzenia. OS 13 kwietnia 1944 batalion włączony został w skład 2 Brygady Pancernej.

Dowódcy batalionu
mjr Witold Hankisz –do 3 września 1943
mjr Zygmunt Chabowski – do 5 stycznia 1944
kpt. Bronisław Rafalski
mjr Leon Jankowski ''(w trakcie reorganizacji)''

Przekształcenia
Ośrodek Organizacyjny Broni Pancernej ↗ Batalion Zapasowy Czołgów (22.06. 1943 – 14.04.1944) → Ośrodek Zapasowy Broni Pancernej → 7 Pułk Pancerny (PSZ)

Bibliografia
A. Suchcitz, M. Wroński: Barwa Pułku 7 Pancernego – zarys monograficzny. Wydawnictwo Instytutu Tarnogórskiego. Tarnowskie Góry 2002
