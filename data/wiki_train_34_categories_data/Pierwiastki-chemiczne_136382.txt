Ununseptium (Uus) – syntetyczny pierwiastek chemiczny o liczbie atomowej 117. Został po raz pierwszy zsyntetyzowany w drugiej połowie 2009 roku w laboratorium w Dubnej w Rosji. Nazwa ununseptium wywodzi się z liczby atomowej tego pierwiastka zgodnie z systematyczną terminologią IUPAC dla transuranowców.

Badania

W lipcu 2009 w Zjednoczonym Instytucie Badań Jądrowych w Rosji rozpoczęto eksperyment mający na celu uzyskanie pierwiastka 117 przez reakcję syntezy:
+  → * →  + 3 
+  → * →  + 4 

Berkel użyty w tym eksperymencie został wytworzony w Oak Ridge National Laboratory w USA.
Informacja o powodzeniu syntezy ukazała się w kwietniu 2010 roku w czasopiśmie Physical Review Letters. Wytworzone zostało 6 jąder dwóch izotopów pierwiastka 117, które uległy dalszym przemianom. Izotop 294Uus rozpadał się przez długi szereg przemian α, prowadzący do jądra 270Db, które uległo spontanicznemu rozszczepieniu. Szereg rozpadów nuklidu 293Uus był dwukrotnie krótszy. Przy okazji wytworzone zostało 11 nieznanych dotąd izotopów kilku innych pierwiastków superciężkich, bogatych w neutrony.

W 2012 roku zespołowi z Dubnej udało się powtórzyć eksperyment, co jest warunkiem koniecznym dla uznania odkrycia przez IUPAC. Niezależne potwierdzenie wyników tego eksperymentu przyniosły badania międzynarodowego zespołu w Instytucie Badań Ciężkich Jonów w Darmstadt, który wytworzył kolejne kilka jąder tego pierwiastka

Zobacz też
historia odkryć pierwiastków chemicznych





