Słupia – dukat lokalny, którego emisję rozpoczęto w lipcu 2007 przez Urządy Miasta w Słupsku i Ustce w ramach akcji promocyjnej Dwumiasta.

Do tej pory monetę wyemitowano w dwóch seriach:

1. 15 lipca 2007 - 30 września 2007 jako:
4 słupie (mosiądz) - 50 000 sztuk, średnica 27&nbsp;mm, wartość 4 PLN, wymienialne, na rewersie widnieją herby Ustki i Słupska, natomiast na awersie ustecka latarnia morska i słupski ratusz;
40 słupii (srebro) - 500 sztuk, średnica 32&nbsp;mm, wartość 40 PLN, niewymienialne, na rewersie widnieją herby Ustki i Słupska, natomiast na awersie ustecka latarnia morska i słupski ratusz;
400 słupii (złoto) - 100 sztuk, średnica 21&nbsp;mm, wartość 400 PLN, niewymienialne, na rewersie widnieją herby Ustki i Słupska, natomiast na awersie ustecka latarnia morska i słupski ratusz.
2. 6 lipca 2008 - 30 września 2008 jako:
4 słupie (mosiądz) - 50 000 sztuk, średnica 27&nbsp;mm, wartość 4 PLN, wymienialne, na rewersie widnieją herby Ustki i Słupska, natomiast na awersie twarz Stanisława Ignacego Witkiewicza na tle Zamku Książąt Pomorskich oraz usteckiej latarni morskiej;
40 słupii (srebro) - 500 sztuk, średnica 27&nbsp;mm, wartość 50 PLN, niewymienialne, na rewersie widnieją herby Ustki i Słupska, natomiast na awersie twarz Stanisława Ignacego Witkiewicza na tle Zamku Książąt Pomorskich oraz usteckiej latarni morskiej;
7 słupii (bimetal) - 15 000 sztuk, średnica 27&nbsp;mm, wartość 7 PLN, wymienialne, na rewersie widnieją herby Ustki i Słupska, natomiast na awersie ustecka latarnia morska;
70 słupii (srebro) - 500 sztuk, średnica 32&nbsp;mm, wartość 70 PLN, niewymienialne, na rewersie widnieją herby Ustki i Słupska, natomiast na awersie ustecka latarnia morska;
700 słupii (złoto) - 100 sztuk, średnica 32&nbsp;mm, wartość 700 PLN, niewymienialne, na rewersie widnieją herby Ustki i Słupska, natomiast na awersie ustecka latarnia morska.

Producentem dukatów jest Mennica Polska S.A.. Emitentem Urzędy Miejskie w Słupsku i Ustce.

Moneta pojawiła się w obrocie po raz pierwszy 15 lipca 2007. Wraz z nią wydane zostały ulotki informacyjne i plakaty z obwieszczeniem o akcji promocyjnej. Listę miejsc honorujących dukaty umieszczono w Punkcie Informacji Turystycznej oraz na stronie internetowej miast, wymienione miejsca oznaczono również naklejkami Tu honorujemy słupie.

Ciekawostki
W 2008 Słupsk i Ustka wyemitowały monetę nazwaną 7 Słupii. Powstał problem z uznaniem pisowni nazwy przez dwa "i" (przypuszczano, że nazwa żetonu pochodzi od rzeki Słupi i dlatego powinno pisać ją przez jedno "i"). Błąd ortograficzny, stwierdzili językoznawcy. Natomiast twórcy tłumaczyli, że to celowy zabieg, gdyż żeton będzie rozchwytywany przez kolekcjonerów ze względu na nietypową pisownię.

Linki zewnętrzne
