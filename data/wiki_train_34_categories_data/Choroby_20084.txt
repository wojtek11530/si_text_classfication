Zakażenie, infekcja (z łac. infectio) – wtargnięcie do organizmu drobnoustrojów chorobotwórczych. W celu wywołania choroby muszą one pokonać odporność organizmu. Jeżeli wrota zakażenia znajdują się w pobliżu miejsca występowania infekcji mówi się o zakażeniu miejscowym. Gdy zakażeniu towarzyszą objawy ogólnoustrojowej reakcji zapalnej taki stan nazywa się sepsą.

Rodzaje zakażeń:
zakażenie podkliniczne (utajone, bezobjawowe) – zakażenie przebiegające bez objawów choroby
zakażenie poronne – o łagodnym i krótkotrwałym przebiegu
zakażenie miejscowe
zakażenie uogólnione (posocznica)
zakażenie pokarmowe – zakażenie wywołane przez drobnoustroje chorobotwórcze znajdujące się w pokarmie i wodzie, które dostały się przez układ trawienny
zakażenie wewnątrzszpitalne (zakażenie szpitalne) – każde zakażenie związane z pobytem w szpitalu.
zakażenie mieszane – jednocześnie wywołane przez kilka różnych patogenów
zakażenie kropelkowe – infekcja wywołane przez zarazki znajdujące się we wdychanym powietrzu
zakażenie endogenne (samozakażenie, autoinfekcja) – zakażenie wywołane przez florę rezydentną (bytującą w organizmie człowieka); większość z nich to zakażenia oportunistyczne
nadkażenie (superinfekcja) – ponowne zakażenie tym samym zarazkiem w czasie trwania leczenia lub rekonwalescencji
reinfekcja – ponowne zakażenie tym samym patogenem po wyzdrowieniu
zakażenie oportunistyczne

Zobacz też

zakaźność


