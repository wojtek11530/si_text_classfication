Hiszam I, Abu al-Walid Hisham al-Rida (ur. 757, zm. 796) - emir Kordoby w latach 788-796

Był prawnukiem kalifa damasceńskiego Hiszama, synem emira Abd ar-Rahmana I. 

Był władcą pobożnym i gruntownie wykształconym. Nie dorównywał jednak talentom przywódczym swojego ojca. W okresie jego rządów doszło do zamieszek wśród neofitów muzułmańskich. Emir nie był też w stanie zapobiec ruchom separatystycznym w: Toledo, Méridzie i Saragossie, które spowodowały osłabienie państwa Umajjadów kordobańskich.

Bibliografia
Słownik władców świata. Kraków 2005. ISBN 83-7435-077-6




