


Radzieckie Biuro Informacyjne, Sowinformbiuro (ros. Советское информационное бюро, Совинформбюро) – w latach 1941–1961 najważniejsza sowiecka agencja prasowa.

Historia
Została założona 24 czerwca 1941 roku wkrótce po otwarciu frontu wschodniego II wojny światowej na podstawie rezolucji Rady Komisarzy Ludowych ZSRR oraz Komitetu Centralnego Wszechzwiązkowej Partii Komunistycznej (bolszewików) ''„aby poprzez środki masowego przekazu przybliżać opinii publicznej wydarzenia międzynarodowe, działania wojenne i życie codzienne”''.

W czasie wojny Sowinformbiuro kierowało działaniami Komitetu Wszechsłowian, Antyfaszystowskiego Komitetu Kobiet Sowieckich, Antyfaszystowskiego Komitetu Młodzieży Sowieckiej, Antyfaszystowskiego Komitetu Naukowców Sowieckich oraz Żydowskiego Komitetu Antyfaszystowskiego.

W 1944 roku w ramach Sowinformbiura powstało specjalne biuro propagandy dla krajów zagranicznych.

W 1961 roku Sowinformbiuro zostało przekształcone w Agencję Prasową „Nowosti” (Агентство Печати Новости), której następczynią jest obecnie RIA Novosti.

Zobacz też
TASS
Polpress








