Hipoplazja (łac. hypoplasia, z gr. υπó = pod (tu: mało) + πλάσσειν = kształtować, formować (por. plastyczny)) - typ niecałkowitej morfogenezy, polegający na zbyt słabym wykształceniu się narządu przebiegającym ze zmniejszeniem ilości komórek. Hipoplazji narządu często towarzyszy upośledzenie jego czynności. Hipoplazja narządów nierzadko wchodzi w skład obrazu klinicznego zespołów wad wrodzonych, może też stanowić wadę izolowaną. Termin wprowadzony przez Rudolfa Virchowa w 1870 roku.

Przykłady hipoplazji

mikrocefalia, czyli małogłowie (microcephalia)
hipoplazja żuchwy, czyli mikrognacja (micrognathia)
hipoplazja warg (microcheilia)
hipoplazja tarczycy (hypoplasia glandulae thyroideae) w zespole Di George'a
mikrocja (microtia) - hipoplazja małżowin usznych
mikroglosja (microglossia) - hipoplazja języka
mikromelia (micromelia) - niedorozwój kończyn
hipodaktylia (hypodactylia) - niedorozwój palców
hipoplazja jąder (hypoplasia testium) w zespole Klinefeltera
hipoplazja szkliwa (hypoplasia enameli) w hipoplazji Turnera
hipoplazja płuca (hypoplasia pulmonis)
zespół hipoplazji lewego serca.

Zobacz też
Agenezja
Aplazja
hiperplazja

Bibliografia
Lech Korniszewski, Dziecko z zespołem wad wrodzonych. Diagnostyka dysmorfologiczna.'' Wyd. II, PZWL 2005 ISBN 83-200-3042-0.
Jerzy Stachura, Wenancjusz Domagała, Patologia znaczy słowo o chorobie. T. 1, Patologia ogólna.'' Wydawnictwo Polskiej Akademii Umiejętności, Kraków 2003. ISBN 83-88857-65-7.





