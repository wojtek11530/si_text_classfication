
Ozeaneum w Stralsundzie – oceanarium stanowiące jedną z czterech placówek Niemieckiego Muzeum Morza w Stralsundzie. Jest to największa w północnej Europie placówka popularyzująca wiedzę o Bałtyku, morzach północnych i północnym Atlantyku, wybudowana w leżącym nad Morzem Bałtyckim, niemieckim mieście Stralsund, na terenie dawnego portu. Budowa obiektu została rozpoczęta w październiku 2005, dla publiczności został on udostępniony 12 lipca 2008. Koszt inwestycji szacowany jest na 60 mln euro, na które złożyły się dotacje federalne, landu Meklemburgia-Pomorze Przednie, miasta Stralsund i pieniądze pozyskane z funduszy unijnych przez Niemieckie Muzeum Morskie.

Ozeaneum ma 8700 m² powierzchni użytkowej i 39 akwariów o łącznej pojemności ok. 6 mln litrów. Wielkością akwariów ustępuje w Europie jedynie Oceanarium w Lizbonie i Oceanarium w Walencji. W przygotowaniu liczącej ok. 7 tys. gatunków zwierząt i roślin morskich. Poza popularyzacją wiedzy o ekosystemie morskim, celem placówki jest też ochrona zwierząt i roślin zagrożonych wyginięciem i będących pod specjalną ochroną.



Bibliografia
