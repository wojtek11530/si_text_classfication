Image Comics – amerykańskie wydawnictwo komiksowe, jedno z czterech największych na amerykańskim rynku. Na tle innych wydawnictw Image wyróżniają dwie zasady. Po pierwsze, wyłącznymi właścicielami praw autorskich do wydawanych komiksów zostają ich twórcy. Po drugie, nikt nie może w jakikolwiek sposób ingerować w pracę innego członka Image, chyba że na jego wyraźna prośbę.

Historia
Image zostało założone w 1992 roku przez siódemkę rysowników do niedawna pracujących dla wydawnictwa Marvel Comics – Todda McFarlane’a, Erika Larsena – ilustratorów komiksów o Spider-Manie, Jima Lee, Roba Liefelda, Marca Silvestriego, Whilce Portacio – rysowników komiksów o X-Men, oraz Jima Valentino – rysownika komiksu Guardians of the Galaxy. W wyniku konfliktu z Marvelem na temat swobody twórczej i praw do stworzonych przez nich postaci, twórcy ci odeszli i założyli własne wydawnictwo. Image jest zbudowane z kilku połączonych ze sobą imprintów, z których każdy należy do innego z członków założycieli. Tworzone w ich ramach komiksy szybko zdobyły popularność, jednak dochodziło też do konfliktów między zarządem, w wyniku których Silvestri niemal odłączył swój imprint Top Cow od wydawnictwa, ale zmienił zdanie, gdy będący przyczyną sporu Liefeld zrezygnował z członkostwa.
W 1999 roku Jim Lee sprzedał prawa do swojego imprintu Wildstrom wydawnictwu DC Comics, ponieważ nie radził sobie z pracą jako kierownik. Wraz z Wildstorm DC kupiło też jego imprinty, takie jak Cliffanger, czy America’s Best Comics Alana Moore’a.
W 2008 roku do zarządu został przyjęty nowy członek, scenarzysta Robert Kirkman. Lefield wrócił do Image w roku 2008.

Komiksy
Każdy Imprint Image wydaje kilka osobnych komiksów. W zależności od decyzji twórców, mogą one istnieć niezależnie od pozostałych, lub też być częścią tak zwanego „Imageverse” – wspólnego świata, stworzonego na wzór tych, w jakich dzieje się akcja komiksów Marvela i DC.

Świat Image z początku istniał jako jeden świat dzielony przez bohaterów różnych serii jednakże po pewnym czasie, gdy część twórców chciała odejść, wraz ze swoimi imprintami, dokonano rozdzielenia. W crossoverze „Shattered Image” bohaterowie komiksów z imprintów Lee, Silvestriego i Liefelda zginęli w Imageverse, ale odrodzili w trzech własnych światach. Wraz z powrotem Silvestriego i Liefelda ustalono nowe warunki na jakich funkcjonuje Imageverse – komiksy w nim osadzone istnieją na wpół we wspólnym świecie, na wpół w swoich własnych, dzięki czemu twórcy wciąż mogą pisać crossovery, a jednocześnie nie przejmować, gdyby wydarzenia z dwóch różnych komiksów się wzajemnie wykluczały. Komiksy Imprintu Wildstorm, które z początku wchodziły w skład Imageverse, takie jak Wild C.A.T.S. i Gen 13, zostały z niego do końca wyłączone wraz ze sprzedażą imprintu przez Jima Lee do DC Comics.

Imageverse
Najważniejsze komiksy wchodzące w skład Imageverse:

Spawn – stworzona przez Todda McFarlane’a w imprincie Todd Mc’Faralne Productions. Opowiada historię zabójcy, Ala Simmonsa, który został zamordowany i trafił do piekła, gdzie zawarł pakt z diabłem i w zamian za szansę powrotu na Ziemię został demoniczną istotą, kandydatem na przyszłego generała Piekieł. Komiks doczekał się kilku spin-offów, jak Sam & Twitch, oraz ekranizacji.

Witchblade – stworzona przez zespół z imprintu Top Cow seria opowiada o losach policjantki Sary Penzini, w której ręce trafia dająca potężną moc bransoleta, tytułowe Witchblade – broń ta na przestrzeni wieków łączyła się z silnymi kobiecymi osobowościami, takimi jak Joanna d'Arc czy Maria Skłodowska-Curie. Seria doczekała się ekranizacji jako serial , luźno bazujące na motywach z komiksu anime i manga, oraz nadchodzący film kinowy.

Darkness – kolejny komiks imprintu Top Crow. Zabójca Jackie Estacado jest dziedzicem potężnej, starożytnej mocy, pozwalającej mu tworzyć dowolne obiekty i istoty tak długo, jak długo pozostaje w ciemności. Darkness jest jednym z wielu bytów w tajemniczym układzie równowagi sił, zbudowanym na zasadzie przeciwieństw – dwa przeciwstawne sobie byty zwalczają się nawzajem, przez co najzacieklejszym wrogiem Darkness, symbolizującego w tym układzie zło, jest symbolizujący dobro Angelus. Witchblade również jest częścią tego układu, ponieważ jest potomkiem Darknessa i Angelusa.

Invincible – seria autorstwa Roberta Kirkmana i Cory Walkera. Główny bohater, Mark Grayson jest synem potężnego superbohatera z rasy Viltrumitów, Omni-Mana. Przyjmując pseudonim Invincible, Mark próbuje pójść w ślady ojca i zostać superbohaterem. Komiks jest utrzymany w stylu przywodzącym na myśl lata sześćdziesiąte i siedemdziesiąte, ale wzbogacone o brutalną przemoc i poważne, dorosłe wątki. Jest najlepiej sprzedającą się pozycją Image od czasów debiutu Spawna. Doczekał się kilku spin-offów, jak the Brit, Atom Eve czy Tech Jacket, oraz serialu animowanego.

Savage Dragon – stworzona przez Erika Larnsena, historia zielonoskórego osobnika z płetwą na głowie, obdarzonego niezwykła siłą, który zostaje znaleziony bez pamięci na ulicy w Chicago i wstępuje do policji, by walczyć z terroryzującymi miasto mutantami. Doczekał się kilku spin-offów, jak Freak Force, oraz 26-odcinkowego serialu animowanego.

Youngblood – stworzona przez Roba Liefelda grupa superbohaterów, luźno oparty na nigdy nie wykorzystanych przez twórcę projektach jego własnej wersji Teen Titans. Youngblood są grupą superbohaterów na usługach rządu. Gdy Liefeld odszedł z Image, zabrał ze sobą tę serię. Wróciła ona, w odmienionej wersji, wraz z jego powrotem w 2008.

Noble Causes – komiks z początku wydawany jako kilka miniserii i one-shotów, regularnej serii doczekał się dopiero w 2004 roku, ale jest zapowiedziane, że zakończy się ona na 40 numerze. Noble Causes to opowieść o rodzinie superbohaterów, tytułowych Noble, jednak nie skupiająca się na walkach z przestępcami, a na prywatnych, życiowych problemach bohaterów. Doczekała się spin-offu Dynamo 5'', opowiadającego o piątce dzieci znanego superbohatera, które po jego śmierci próbują przejąć jego dziedzictwo i naprawić zniszczone więzi rodzinne między sobą.

Supreme – Komiks stworzony przez Roba Liefielda, jako parodia Supermana. Z powodu niewielkiej popularności Liefield zatrudnił Alana Moore, dając mu pełną swobodę i możliwość zaczęcia historii głównego bohatera od początku. Moore przemienił więc Supreme w hołd złożony Srebrnej Erze, za który dostał dwukrotnie Nagrodę Eisnera dla najlepszego scenarzysty.

Poza Imageverse
Najważniejsze komiksy Image, które nie są częścią Imageverse:

Rising Stars – Komiks według scenariusza J.M. Straczynskiego, opowiada o losach tak zwanych „Szczególnych” – ludzi, którzy jako dzieci w brzuchach matek zostali napromieniowani przez tajemniczy błysk, który dał im Supermoce.


