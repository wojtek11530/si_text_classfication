Aspen – miejscowość turystyczna i duży ośrodek narciarski w Stanach Zjednoczonych mieszcząca się w stanie Kolorado, siedziba administracyjna hrabstwa Pitkin. Nazywana zimową stolicą USA. 

Historia
Miasto powstało w 1879 roku jako osada górnicza. Wydobywano tu rudy srebra. W 1880 miasto, od otaczających je lasów osikowych, zostaje nazwane Aspen ( osika). Rozwijało się dynamicznie do roku 1893. Podczas załamania gospodarczego (tzw. panic of 1893'') zamknięte zostały kopalnie, a tysiące górników zostało zwolnionych z pracy. Stagnacja trwała do 1930, kiedy to powstał projekt budowy w Aspen centrum narciarskiego. Plany te przerwała II wojna światowa. Po wojnie założono Aspen Ski Corporation, która doprowadziła do organizacji Mistrzostw Świata w Narciarstwie Alpejskim w 1950 roku. Po tym wydarzeniu Aspen zaczęło być rozpoznawalne w świecie. Kurort zaczął być rozbudowywany w 1958 roku kiedy to powstała stacja narciarska Buttermilk, w tym samym roku otwarty został ośrodek w Aspen Highlands, po jedenastu latach przerwy został wybudowany największy ośrodek narciarski Snowmass.

W 1977 roku, znany seryjny morderca Ted Bundy, przed rozpoczęciem procesu sądowego, wyskoczył z okna na drugim piętrze i uciekł. Ukrywał się na wolności przez 6 dni w lasach Aspen Mountain, zanim został aresztowany w skradzionym samochodzie którym próbował uciec z miasta.

Geografia
Miasto znajduje się wzdłuż południowo-wschodniego pasma górskiego na końcu doliny Roaring Fork, wzdłuż rzeki Roaring Fork, która jest dopływem rzeki Kolorado. Jest otoczone przez góry z trzech stron: Od północy przez Red Mountain , od wschodu przez Smuggler Mountain a od południa przez Aspen Mountain.

Budownictwo
Dynamicznie rozwijający się rynek nieruchomości wymusił na władzach miasta kompromis między zachęcaniem do inwestycji a ich ograniczaniem. Dziś większość zabudowy to wysokiej klasy luksusowe domy i mieszkania, nadające Aspen niepowtarzalny charakter. Średnia wartość domu w Aspen to 1 795 000 dolarów (dane z roku 2008).

Demografia
Podczas spisu ludności w 2000 r., Aspen zamieszkiwało 5914 osób, 2903 osoby prowadziło gospodarstwo domowe a łączna liczba rodzin zamieszkujących w mieście wyniosła 1082. Gęstość zaludnienia jest na poziomie 1,675 osób/km2 . Aspen zamieszkuje 90,94% ludzi rasy białej, około 0,44% rasy afroamerykańskiej, rdzenni amerykanie obejmują 0,24% ludności, 1,45% to osoby pochodzenia azjatyckiego a 6,14% to ludności pochodzenia latynoskiego.

Średni dochód dla gospodarstwa domowego w mieście wynosi 60 418 dolarów, a średni dochód na rodzinę oblicza się na 70 300 dolarów. Mężczyźni w Aspen na ogół zarabiają więcej od kobiet bo na poziomie 41 011 dolarów rocznie. Natomiast zarobki kobiet oscylują na poziomie 32 023 dolarów rocznie. Średni dochód na 1 osobę wynosi 40 680 dolarów. 3,6% rodzin i 8,2% mieszkańców miasta żyje poniżej granicy ubóstwa, w tym 4,4% osób w wieku 18 lat i 2,6% osób w wieku 65 lat.

Transport

W Aspen funkcjonuje firma przewozowa Roaring Fork Transportation Authority (RFTA), obsługuje połączenia autobusowe w Aspen z miejscowościami Snowmass Village, Basalt, El Jebel, Carbondale, Glenwood Springs i Rifle. Trasy w wewnątrz Aspen i do lotniska krajowego Aspen-Pitkin County Airport są bezpłatne.
Jedynym lotniskiem jest Aspen-Pitkin County Airport, znane również jako Sardy Field. Lotnisko posiada pierwszą kategorię według FAA. Lotnisko ma jeden asfaltowy pas startowy o długości 2135 metrów (planowane jest przedłużenie), czynny od 7 rano do 10 wieczorem. Lotnisko posiada dość dużą płytę postojową zdolną pomieścić kilkanaście samolotów biznesowych i prywatnych w szczycie sezonu. Lotnisko obsługują także trzy linie komercyjne są to: American Eagle Airlines, SkyWest Airlines, oraz Republic Airlines (stan na styczeń 2012).
Główną drogą biegnącą przez miasto jestColorado State Highway 82'''. Inne lokalne drogi którymi można się dostać lub wydostać z miasta są czynne tylko latem, zimą drogi te nie są odśnieżane.

Obszar narciarski
Aspen Snowmass to bardzo duży ośrodek narciarski o powierzchni 21.24&nbsp;km2, położony w hrabstwie Pitkin, Colorado. Znajduje się na północnych zboczach Aspen Mountain na wysokości 3418 metrów. Aspen Snowmass został założony w 1946 roku pod nazwą Aspen Mountain przez Waltera Paepcke właściciela firmy Aspen Skiing Company. Obecnie w skład tego operatora wchodzą cztery sąsiednie ośrodki narciarskie występujące pod jedną nazwą Aspen Snowmass są to:Aspen Mountain (często nazywane przez lokalną społeczność Ajaxem), Aspen Highlands, Buttermilk i największy Snowmass.

Aspen Mountain


Posiada 76 tras narciarskich o różnym stopniu trudności o powierzchni 2,72&nbsp;km2.
48% tras średni trudnych.
26% tras trudnych.
26% tras bardzo trudnych.
Najdłuższa trasa wynosi 4.8&nbsp;km.

Są obsługiwane przez 8 wyciągów narciarskich są to.
1 kolejka gondolowa.
1 szybki krzesełkowy wyciąg czteroosobowy.
1 szybki krzesełkowy wyciąg dwuosobowy.
1 bardzo szybki krzesełkowy wyciąg dwuosobowy.
2 zwykłe wyciągi krzesełkowe dwuosobowe.
2 wyciągi orczykowe.

Na stokach Aspen Mountain regularnie są rozgrywane zawodu Pucharu Świata w narciarstwie alpejskim kobiet.

Aspen Highlands

Posiada 131 tras narciarskich o różnym stopniu trudności na obszarze 4.1&nbsp;km2.
18% tras łatwych.
30% tras średnio trudnych.
16% tras trudnych.
36% tras bardzo trudnych.
Najdłuższa trasa wynosi 5.6&nbsp;km.

Są one obsługiwane przez zaledwie 5 bardzo nowoczesnych wyciągów.
3 szybkie krzesełkowe wyciąg czteroosobowe.
2 zwykłe wyciągi krzesełkowe trzyosobowe.

Buttermilk

Posiada 44 trasy narciarskie o różnym stopniu trudności na obszarze 1.76&nbsp;km2.
35% tras łatwych.
39% tras średnio trudnych.
26% tras trudnych.

Trasy te obsługiwane są przez system 9 wyciągów narciarskich.
2 szybkie krzesełkowe wyciąg czteroosobowe.
3 zwykłe wyciągi krzesełkowe trzyosobowe.
4 wyciągi orczykowe (szkółka narciarska).

Snowmass

Jest największym spośród trzech wymienionych ośrodków narciarskich, obejmuje obszar 12.66&nbsp;km2. Jest w nim 91 tras narciarskich w tym najdłuższa w całym kurorcie mierząca 8.5&nbsp;km. Najwięcej jest tras średniej trudnosci (50%), 12% tras przeznaczonych jest dla zaawansowanych, 32% dla bardzo zaawansowanych, a zaledwie 6% dla początkujących. Całość jest obsługiwana przez system 21 różnego typu wyciągów narciarskich.

Znani mieszkańcy
Bill Joy
Hunter S. Thompson
Lance Armstrong

W kulturze
W filmie Sędzia Dredd Aspen pełni całkowicie odwrotną funkcję: Jest kolonią karną.
W Aspen nakręcono część scen dla filmu komediowego Głupi i głupszy.

Miasta partnerskie
Chamonix, Francja
Davos, Szwajcaria
Garmisch-Partenkirchen, Niemcy
Queenstown, Nowa Zelandia
San Carlos de Bariloche, Argentyna
Shimukappu, Japonia

Galeria

Plik:Downtown of Aspen, Colorado.jpg|Galena Street w Aspen, w tle widoczne trasy narciarskie
Plik:DSCN2984 pitkincountycourthouse e 600.jpg|Aspen
Plik:Aspen , 1962 , Kodachrome by Chalmers Butterfield.jpg|Aspen, 1962


Linki zewnętrzne
