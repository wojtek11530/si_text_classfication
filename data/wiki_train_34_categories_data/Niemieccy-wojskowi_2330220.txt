Engelbert Endrass, Engelbert Endraß (ur. 2 marca 1911 w Bambergu, zm. 21 grudnia 1941 na Atlantyku) – niemiecki oficer, dowódca okrętów podwodnych (U-Bootów) z okresu II wojny światowej.

Początkowo pływał we flocie handlowej. Karierę w marynarce wojennej rozpoczął w kwietniu 1935 roku, na okrętach nawodnych; od 1937 – podwodnych. Od grudnia 1938 roku służył na U-47. Na początku wojny jako pierwszy oficer wachtowy wziął udział w śmiałym ataku na bazę morską Scapa Flow, kiedy to U-47 pod dowództwem Günthera Priena zatopił pancernik . 

W maju 1940 roku Endrass objął dowództwo U-46. Podczas pierwszego rejsu bojowego (czerwiec – lipiec 1940) zatopił pięć nieprzyjacielskich jednostek, w tym krążownik pomocniczy . Podczas drugiego (sierpień  – wrzesień 1940) – pięć kolejnych, wliczając w to krążownik pomocniczy . 

We wrześniu 1941 roku objął dowództwo U-567.

Engelbert Endrass zginął 21 grudnia 1941 roku na północny wschód od Azorów, podczas drugiego patrolu na nowym okręcie. Sprawcami zatopienia były: slup  i korweta .

Engelbert Endrass podczas 10 patroli bojowych zatopił 20 statków o łącznej pojemności 83.444 BRT, dwa okręty pomocnicze (łącznie 35.284 BRT) i uszkodził cztery statki (łącznie 25.491 BRT).

Bibliografia
