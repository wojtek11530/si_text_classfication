Harpagon (w pierwszych publikacjach jako Cezar) - fikcyjna postać z uniwersum Kaczora Donalda. Pełni rolę lokaja Sknerusa McKwacza, oraz z oszczędności także obowiązki szofera, kucharza, księgowego, sprzątaczki oraz tragarza. Został wymyślony przez Rodolfa Cimina w komiksie Paperino e il treno scomparso (pl. Zaginiony pociąg, Gigant Poleca 106).

U swojego szefa zarabia niewiele, lecz rzadko żąda swoich racji - w komiksie "Nierealna propozycja" (Gigant Poleca 24) biznesmen będący z wizytą u Sknerusa, będąc pod wrażeniem usług Harpagona próbował go zatrudnić za czterokrotnie większą stawkę niż daje mu McKwacz. Ten jednak zrezygnował, mówiąc: "Cztery razy nic to niewiele...".

Harpagon jest żonaty - w komiksie "Gotowa na wszystko" (Gigant Poleca 90) mówi o koszuli podarowanej mu przez żonę.




