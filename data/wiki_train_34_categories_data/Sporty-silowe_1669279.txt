Gyłybin Boewski, bułg. Гълъбин Боевски (ur. 19 grudnia 1974 w Kneży w Bułgarii), bułgarski sztangista, olimpijczyk (2000).

Międzynarodową karierę rozpoczął na Mistrzostwach Europy 1993 w Walencji. Początkowo występował w wadze do 64 kg. W 1995 został zdyskwalifikowany na dwa lata za stosowanie zabronionych środków dopingujących.

W 1998 powrócił i rozpoczął występy w wadze do 69 kg, w której zaczął odnosić sukcesy, włącznie z tytułem mistrza olimpijskiego i mistrza świata.

Tuż przed mistrzostwami świata w Vancouver w 2003 roku został wraz ze Złatanem Wanewem i Georgim Markowem zostali zdyskwalifikowani za manipulacje przy własnych próbkach moczu podczas testów antydopingowych. Badania wykazały, że mocz w przypisanych im probówkach pochodził od tej samej osoby. W przypadku Boewskiego miał on zostać początkowo zdyskwalifikowany dożywotnio, a po złagodzeniu kary został zdyskwalifikowany na 8 lat. Trybunał arbitrażowy, do którego odwołał się Boewski, podtrzymał karę.

Osiągnięcia
mistrz olimpijski (2000)
mistrz świata (1999, 2001)
mistrz Europy (1999, 2002, 2003)
6-krotny rekordzista świata



Linki zewnętrzne
