Grupa mediowa Beijing Youth Daily (北京青年报社) – jedna z dużych chińskich grup mediowych, skoncentrowana wokół „Pekińskiego Dziennika Młodzieżowego” (''„Beijing Youth Daily”''). Pod względem redakcyjnym jest w całości zarządzana przez Pekiński Komitet Ligi Młodzieży Komunistycznej, a pod względem gospodarczym – przez Beijing Media Corp. Ltd.

Działalność gospodarcza grupy
Z grupy mediowej zostały wyodrębnione działy nie związane bezpośrednio z redakcją gazet, do komercyjnej Beijing Media Corp. Ltd., notowanej od 22 grudnia 2004 na giełdzie w Hongkongu pod numerem 1000. Wśród jej zadań zapisanych w statucie jest sprzedaż ogłoszeń, druk gazet i czasopism, handel artykułami drukowanymi, a także jako działalność poboczna – dystrybucja gazet, atramentu oraz artykułów biurowych. Organizuje też imprezy sportowe.

W 2007 firma przyniosła 837,7 mln RMB (ok. 85 mln euro) przychodu wobec 792,5 mln RMB w 2006, a zysk netto wyniósł 10,64 mln RMB (1,08 mln euro) wobec 21,92 mln RMB w 2006.

Prezesem zarządu jest Zhang Yanping, a dyrektorem zarządzającym Sun Wei.

Gazety i czasopisma grupy
Grupa obejmuje między innymi:
„Pekiński Dziennik Młodzieżowy” (北京青年报, ''„Beijing Youth Daily”'')
„Pekiński Tygodnik Młodzieżowy” (北京青年周刊, ''„Beijing Youth Weekly”'') – obecnie oznaczany literami BQ na okładce, wzoruje się na plotkarskich angielskich magazynach „Hello” i „OK!”
„Weekend Młodzieżowy” (青年周末, ''„Youth Weekend” lub „yWeekend”'')
„Beijing Today” (今日北京) – tygodnik anglojęzyczny
„Relaks i moda” (休闲时尚, ''„Leisure Fashion”'')
„The First” (竞报) – dziennik stworzony we współpracy z Beijing Daily Group i Shanghai Media Group, w nadziei na uzyskanie prawa do używania symboli olimpijskich do zwiększenia sprzedaży (co ostatecznie nie nastąpiło)
„Dziennik Młodzieżowy Hebei” (河北青年报, ''„Hebei Youth Daily”'') – wydawany we współpracy z Komitetem Hebei Chińskiej Komunistycznej Ligi Młodzieżowej
Portal internetowy Ynet.com (chiń. 北青网, pinyin Běi Qīng Wǎng) – utworzony w roku 2000
Portal internetowy Qianlong.COM

Linki zewnętrzne
– największej gazety grupy
