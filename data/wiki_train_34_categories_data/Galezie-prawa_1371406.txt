Postępowanie adhezyjne (postępowanie przydatkowe) - jedna z form akcji cywilnej, postępowanie toczące się w ramach procesu karnego na podstawie powództwa cywilnego wniesionego przez pokrzywdzonego lub inną uprawnioną osobę.

Pozwanym w postępowaniu adhezyjnym może być tylko oskarżony. Odszkodowanie może obejmować stratę rzeczywistą (damnum emergens), jak i utracone korzyści (lucrum cessans).

W polskim procesie karnym występują pewne ograniczenia postępowania adhezyjnego. Jest ono niedopuszczalne, gdy przepis szczególny tak stanowi. Powód cywilny może dowodzić tylko tych okoliczności, które dotyczą jego roszczeń.

Jeżeli materiał dowodowy ujawniony w toku rozprawy nie wystarczy do rozstrzygnięcia powództwa cywilnego, a uzupełnienie tego materiału spowodowałoby znaczną przewlekłość postępowania, sąd pozostawia powództwo cywilne bez rozpatrzenia.

Bibliografia
Waltoś S., Proces karny. Zarys systemu, Warszawa 2008, s. 31-32.




