''' Łabska Łąka (czes. Labská louka) – równina wierzchowinowa w Sudetach Zachodnich w czeskiej części pasma Karkonoszy.

Opis


Położenie
Równina położona jest w północno-zachodniej części Karkonoszy na obszarze czeskiego Karkonoskiego Parku Narodowego, na południowy zachód od Szrenicy, między Śląskim Grzbietem od północy a Czeskim Grzbietem od południa.

Charakterystyka
Jest to rozległa wierzchowinowa równina położona na wysokości 1340–1460 m n.p.m., na południe od Łabskiego Szczytu, przy granicy państwowej z Polską. Większa część łąki porośnięta jest trawą, kocanką oraz kosodrzewiną. Część powierzchni łąki zajmują torfowiska wysokie z cennymi gatunkami roślin. Łąka jest chroniona jako narodowy rezerwat przyrody. Przy Łabskiej Studzience znajduje się strefa źródliskowa Łaby.

Turystyka
Na Łabskiej łące krzyżują się drogi i kilka szlaków turystycznych. Na południowo-wschodnim skraju łąki położone jest górskie schronisko Labská bouda.

Zobacz też
Łabska Polana

Linki zewnętrzne

