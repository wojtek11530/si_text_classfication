Fiat CR.32''' – włoski samolot myśliwski z lat 30. XX w., wykorzystywany podczas wojny domowej w Hiszpanii oraz w początkach II wojny  światowej.

Samolot został oblatany 28 kwietnia 1933 r. i wkrótce wszedł do produkcji seryjnej. W latach 1934-1939 był najczęstszym typem samolotu we włoskich siłach powietrznych. Podczas hiszpańskiej wojny domowej był wykorzystywany przez wojska dowodzone przez generała Francisco Franco.

Ze względu na dużą zwrotność oraz mocną konstrukcję kadłuba był lubiany przez załogi. CR.32 był intensywnie wykorzystywany w początkach II wojny światowej, aczkolwiek po 1942 r. w związku z pojawieniem się nowocześniejszych konstrukcji, z którymi nie mógł podjąć równorzędnej walki został przesunięty do nocnych lotów bojowych. Samolot był też wykorzystywany do szkolenia załóg.

Samolot był eksportowany do wielu krajów i używany przez siły lotnicze Włoch, Austrii, Chin, Niemiec, Węgier, Paragwaju, Republiki Południowej Afryki, Hiszpanię i Wenezueli.

Linki zewnętrzne
