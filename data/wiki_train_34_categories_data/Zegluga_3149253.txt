Zapora Norris – zapora i elektrownia wodna na rzece Clinch, zlokalizowana w północnej części stanu Tennessee w Stanach Zjednoczonych.

Wstępne plany lokalizacji i budowy zapory sięgają 1911 roku. Konstrukcję obiektu zrealizowano w latach 1933–1936 kosztem 36 milionów dolarów. Całkowita długość obiektu wynosi 570 metrów, a jego wysokość 81 metrów. W ramach zapory funkcjonuje elektrownia wodna o mocy 131,4 MW, wyposażona w dwie turbiny hydroelektryczne. Budowa zapory doprowadziła do powstania sztucznego zbiornika wodnego Norris, pełniącego obecnie istotną funkcję turystyczną.

Konsekwencją powstania zapory stało się przesiedlenie z miejsca dotychczasowego zamieszkania około 14250 osób.




