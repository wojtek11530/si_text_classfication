Uniwersyteckie Centrum Okulistyki i Onkologii – Samodzielny Publiczny Szpital Kliniczny Śląskiego Uniwersytetu Medycznego w Katowicach – zakład opieki zdrowotnej w katowickiej dzielnicy Środmieście, mieszczący się przy ul. Ceglanej, szpital Śląskiego Uniwersytetu Medycznego. 

Historia
Decyzję o budowie szpitala podjęła Rada Ministrów. Obiekt ukończono w 1989, szpital oddano 5 lutego 1990. Od początku swego istnienia był szpitalem Śląskiej Akademii Medycznej w Katowicach, dzisiaj Śląski Uniwersytet Medyczny. Pełnomocnikiem rektora ds. Budowy była prof. zw. dr hab n. med. Ariadna Gierek-Łapińska. Ona też w latach 1988-2008 była dyrektorem ośrodka medycznego. Szpital składa się z części ambulatoryjnej, oddziałów szpitalnych, bloku operacyjnego i innych typowych pionów szpitalnych. W 1990 roku szpital jako pierwszy w Polsce wprowadził laserowe usuwanie wad wzroku. Laserami excimerowymi usuwa się krótkowzroczność, nadwzroczność, astygmatyzm oraz dokonuje się zabiegów terapeutycznych w chorobach rogówki. W 2009 roku Przykliniczna Poradnia Okulistyczna udzieliła 125 tys. porad, hospitalizowano 13 tys. pacjentów, wykonano ponad 10 tys. zabiegów operacyjnych.

W obrębie szpitala działają:
Katedra i Klinika Okulistyki
Klinika Okulistyki Dziecięcej Katedry Okulistyki
Przykliniczna Poradnia Okulistyczna
Klinika Alergologii i Immunologii
Klinika Endokrynologii

Oddziały
oddział okulistyki dorosłych
oddział okulistyki dziecięcej
oddział alergologii i immunologii klinicznej
oddział endokrynologii
oddział chirurgii onkologicznej
oddział onkologii klinicznej
oddział radioterapii



Linki zewnętrzne

