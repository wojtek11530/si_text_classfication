Hotel Mercure Grand – czterogwiazdkowy hotel znajdujący się przy ulicy Kruczej 28 w Warszawie.

Historia
Budynek został wzniesiony w latach 1954-1957 według projektu Stanisława Bieńkuńskiego i Stanisława Rychłowskiego jako integralna część planowanej dzielnicy rządowej. Pierwotnie nosił nazwę Grand Hotel Orbis i był przeznaczony dla gości odwiedzających pobliskie ministerstwa. Hotel posiadał 416 pokoi o standardzie trzy gwiazdkowym. 

Budynek został wybudowany w stylu socrealizmu. Jego wnętrze - hol zdobiła dekoracja w stylu oscypka, głębokie fotele i meble stylizowane na wzór stylu abstrakcjonisty Joana Miró. Na jedenastym piętrze znajdowała się restauracja Olimp, gdzie bawiła się śmietanka stolicy. Do 2004 w budynku mieściła się siedziba Polskiego Komitetu Olimpijskiego.

Hotel Mercure Warszawa Grand
W latach 2007 - 2009 trwał remont hotelu, który został przejęty przez sieć hoteli Accor. Czterogwiazdkowy, obecnie hotel funkcjonuje pod marką Mercure. W wyniku remontu i gruntownej modernizacji obiektu, ilość pokoi zmniejszyła się na rzecz większej przestrzeni, a co za tym idzie komfortu podczas pobytu. Obecnie hotel posiada 299 pokoi i restaurację Grand’s Brasserie oraz 6 sal konferencyjnych. Zostały zmienione lobby, restauracja i bar. Hotel ma parking podziemny, fitness i saunę dla gości. Autorem projektu był Olivier Gibault, główny projektant hoteli dla sieci Accor.

Linki zewnętrzne
Zobacz też
Grand Hotel, ul. Senatorska 29 (1909-''1930.'')






