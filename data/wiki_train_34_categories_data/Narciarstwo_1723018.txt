David Zauner (ur. 9 kwietnia 1985 w Leoben) – austriacki skoczek narciarski i kombinator norweski.

Swój pierwszy start na arenie międzynarodowej Zauner zaliczył w 2001 roku w Planicy, gdzie zajął 42. miejsce. W lutym 2003 startował w zawodach MŚ juniorów w szwedzkiej Solleftei, gdzie w pierwszym konkursie zajął 4. miejsce, a w drugim zdobył srebrny medal. Jeszcze w tym samym roku Zauner zadebiutował w Pucharze Świata podczas konkursu w Oslo. W obydwu konkursach zajął 34. miejsce. Swoje pierwsze punkty w Pucharze Świata zdobył prawie dwa lata później w sezonie 2004/2005 w niemieckim Oberhofie. Uplasował się wtedy na 29. miejscu. Sezon 2004/2005 Zauner ukończył na 40. miejscu zdobywając 87 punktów. Sezon 2005/2006 był dla niego mniej udany. Nie zdobył ani jednego punktu, a swój jedyny start w tym sezonie Zauner zakończył na 40. miejscu. W sezonie 2006/2007 Austriak nie wystartował w żadnych zawodach najwyższej rangi. Startował jedynie w Pucharze Świata B, gdzie raz zwyciężył. Miało to miejsce 9 marca 2007 w norweskim Strynie. Sezon 2007/2008 był jak dotychczas jego najlepszym sezonem w Pucharze Świata. W zawodach w czeskim Libercu Zauner po raz pierwszy w swojej karierze uplasował się w pierwszej dziesiątce (10. miejsce). Sezon 2007/2008 zakończył na 18. miejscu. Sezon 2008/2009 był dla Zaunera słabszy. W maju 2009 został dołączony do austriackiej kadry A skoczków narciarskich.

2009/2010
W Pucharze Świata w skokach narciarskich zadebiutował 16 stycznia 2010 w Sapporo, gdzie zajął 9. miejsce. Dzień później również był dziewiąty. Podczas konkursów w Zakopanem uzyskał jeszcze lepsze rezultaty, kończąc obie rywalizacje na 6. miejscu. Słabiej wypadł podczas konkursu na mamuciej skoczni w Oberstdorfie, gdzie był dwunasty. Dobry start zaliczył w Klingenthal, gdzie był 5. Nie brał udziału w Zimowych Igrzyskach Olimpijskich 2010. W Turnieju Nordyckim został sklasyfikowany na 5. pozycji. Zaliczył najlepsze starty w sezonie, będąc 4. w Lillehammer i Oslo. W stolicy Norwegii przegrał podium o 0,1 pkt. z Andreasem Koflerem. Siedmiokrotnie zostawał wyróżniony tytułem Man of the Day w sezonie Pucharu Świata 2009/2010, który ukończył na 13. miejscu w klasyfikacji końcowej. Jego rekord życiowy to 223 m ustanowiony 19 marca 2010 podczas mistrzostw świata w lotach narciarskich w Planicy.

Kombinacja norweska
Puchar Świata
Miejsca w klasyfikacji generalnej
2004/2005: 40.
2007/2008: 18.
2008/2009: 48.

Skoki narciarskie
Mistrzostwa świata w lotach narciarskich
Indywidualnie
2010  Planica – 13. miejsce 

Puchar Świata
Miejsca w klasyfikacji generalnej
sezon 2009/2010: 13.
sezon 2011/2012: 23.

Miejsca w pierwszej "10" chronologicznie
Sapporo – 16 stycznia 2010 (9. miejsce)
Sapporo – 17 stycznia 2010 (9. miejsce)
Zakopane – 22 stycznia 2010 (6. miejsce)
Zakopane – 23 stycznia 2010 (6. miejsce)
Klingenthal – 3 lutego 2010 (5. miejsce)
Willingen – 6 lutego 2010 (8. miejsce)
Lahti – 7 marca 2010 (10. miejsce)
Kuopio – 9 marca 2010 (6. miejsce)
Lillehammer – 12 marca 2010 (4. miejsce)
Oslo – 14 marca 2010 (4. miejsce)
Harrachov - 9 grudnia 2011 (4. miejsce)
Harrachov - 11 grudnia 2011 (7. miejsce)

Miejsca w poszczególnych konkursach Pucharu Świata
stan po zakończeniu sezonu 2011/2012''


Turniej Czterech Skoczni
Miejsca w klasyfikacji generalnej


Turniej Nordycki (Skandynawski)
Miejsca w klasyfikacji generalnej


Letnie Grand Prix
Miejsca w klasyfikacji generalnej
2009 – 18.
2010 – 9.
2012 – 84.

Miejsca na podium LGP
Courchevel – 13 sierpnia 2010 (2. miejsce)

Miejsca w poszczególnych konkursach LGP
stan po zakończeniu LGP 2013''


Turniej Czterech Narodów
Miejsca w klasyfikacji generalnej
2009 – 23.
2010 – 6.



Linki zewnętrzne

