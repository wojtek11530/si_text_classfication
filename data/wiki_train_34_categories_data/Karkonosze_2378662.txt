Szwedzkie Skały ''' (niem. Thumpsa Felsen, Tompsah Felsen, Tumpsfels) – grupa skałek w Sudetach Zachodnich, w paśmie Karkonoszy.

Szwedzkie Skały znajdują się w południowo-zachodniej Polsce, w Sudetach Zachodnich, w środkowej części Karkonoszy, na północno-wschodnim zboczu Śląskiego Grzbietu, na północ od Smogorni, na prawym brzegu Myi, która płynie tu głęboko wciętą doliną. Leżą na wysokości ok. 880 m m n.p.m..

Składają się z 2 silnie spękanych granitowych  ostańców, o wysokości dochodzącej do 30 m. Widoczny jest cios biegnący w trzech kierunkach oraz okno skalne w jednej ze skałek.


