Czerniawka (niem. Schwarze Floss) – potok w Sudetach Zachodnich, w zachodniej części Karkonoszy. Lewy dopływ Płóczki.

Opis
Czerniawka ma źródła na północnych zboczach Łabskiego Szczytu, poniżej Łabskiego Kotła. Powstaje z połączenia kilku drobnych, bezimiennych potoków. Płynie na północ. Po drodze przyjmuje jeszcz kilka niewielkich dopływów. Uchodzi do Płóczki, przed jej ujściem do Szrenickiego Potoku, na wysokości 635 m n.p.m., powyżej Szklarskiej Poręby.

Zlewnia
Czerniawka wraz z dopływami odwadnia północne stoki Karkonoszy poniżej Łabskiego Szczytu.

Budowa geologiczna
Płynie po granicie i jego zwietrzelinie.

Roślinność
Cały obszar zlewni Czerniawki porośnięty jest górnoreglowymie lasami świerkowymi.

Zagospodarowanie turystyczne
W dolnym biegu Czerniawkę przecina Droga pod Reglami.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



