Reakcyjne podziemie – określenie używane w okresie Polski Ludowej, wobec wszystkich ugrupowań politycznych występujących zbrojnie przeciw władzy ludowej w latach 1944-48. Charakteryzowane jako grupy uzbrojonych ludzi oparte na elemencie zacofanym, ciemnym, operującym prymitywnie sformułowanymi hasłami nacjonalistyczno-religijnymi, uprawiające terror.



Walka o władzę w powojennej Polsce
 

Po zakończeniu wojny ugrupowania niekomunistyczne w Polsce, rozpadły się na trzy grupy.
Grupę pierwszą tworzyły ugrupownia uznające, iż współpraca z komunistami jest usprawiedliwiona, gdyż gwarantują oni przeprowadzenie niezbędnych reform społecznych i gospodarczych, a jako rozczarowani postawą mocarst zachodnich sądzili że należy pogodzić się ze zwyciestwem ZSRR.
Grupę drugą tworzyły ugrupowania uznajace, iż należy pracować w ramach systemu, organizując partie demokratyczne, które dzięki pomocy USA i Wielkiej Brytanii będą mogły wygrać wybory i przejąć władzę, życzliwą wobec Związku Radzieckiego ale od niego niezależną. 
Grupę trzecią stanowiły ugrupowania które nie wierzyły w porozumienie z komunistami i podtrzymywały działalność podziemną, oczekując  na wybuch wojny między  Zachodem a ZSRR. Właśnie te ugrupowania zostały zaliczone przez władzę ludową do reakcyjnego podziemia. 

Za podziemie reakcyjne, charakteryzowane jako grupy uzbrojonych ludzi oparte na elemencie zacofanym, ciemnym, operującym prymitywnie sformułowanymi hasłami nacjonalistyczno-religijnymi, uprawiające terror, uważano polskie organizacje: Wolność i Niezawisłość, Narodowe Siły Zbrojne, Narodowe Zjednoczenie Wojskowe, Armia Krajowa, Ruch Oporu Armii Krajowej, Konspiracyjne Wojsko Polskie i inne, ale też ukraińskie UPA i niemiecki Werwolf. Pod koniec 1945 r. reakcyjne podziemie liczyło około 150 tys. ludzi, w tym Ukraińska Powstańcza Armia - 15 tys. i Werwolf około 8 tys..  Walkę zbrojną z podziemiem toczyły urzędy bezpieczeństwa publicznego, Milicja Obywatelska, Korpus Bezpieczeństwa Wewnętrznego, Ochotnicza Rezerwa Milicji Obywatelskiej, kilka dywizji Ludowego Wojska Polskiego i WOP, wspomagane przez oddziały Armii Czerwonej.  

2 sierpnia 1945 r. ogłoszono amnestię dla wszystkich żołnierzy podziemia reakcyjnego, którzy się jeszcze nie ujawnili. Amnestię rozpropagowano jako akt dobrej woli Tymczasowego Rządu Jedności Narodowej. Ujawniło się około 45 tys. osób. W tym czasie rozwiązał swoją Grupę "Warta" mjr Andrzej Hańcza-Rzewuski. Uruchomiono punkty weryfikacyjne, wydające dokumenty umożliwiające powrót do normalnego życia.

W czasie zjazdu Polskiego Stronnictwa Ludowego mającego miejsce w listopadzie 1945 r. w Warszawie Stanisław Mikołajczyk potępił bratobójcze mordy dokonywane przez Narodowe Siły Zbrojne. 

Część żołnierzy Armii Krajowej ujawniła się, część przeszła na stronę władzy ludowej a reszta zasiliła oddziały  podziemia reakcyjnego, właśnie wobec nich używano określenia zapluty karzeł reakcji które zapożyczono od marszałka Józefa Piłsudskiego.

Z kilku tysięcy członków AK, którzy poparli władze ludową tylko około 200  osobom powierzono kierownicze stanowiska, pozostali jako szeregowi funkcjonariusze zasilili Ministerstwo Bezpieczeństwa Publicznego, Milicję Obywatelską, Korpus Bezpieczeństwa Wewnętrznego i Wojska Ochrony Pogranicza . 

W 1947 r. Państwowa Komisja Bezpieczeństwa  wydała „Wytyczne do walki z bandytyzmem w okresie zimowym 1947-1948”. Określono w nich siły i środki potrzebne do walki oraz podzielono kraj - w zależności od zagrożenia - na trzy strefy: A, B i C. Strefa A obejmowała województwa zachodnie i centralne, strefa B, krakowskie, rzeszowskie i lubelskie a strefa C, warszawskie, białostockie i olsztyńskie. Po akcjach przeprowadzonych w tym okresie problem podziemia w skali kraju przestał w zasadzie istnieć.

Likwidacja UPA
Likwidacja UPA zakończyła się dopiero po przeprowadzeniu akcji "Wisła". Walki z UPA cieszącą się poparciem ludności miejscowej na lesistych i górzystych obszarach, południowo wschodniej Polski, były bardzo trudne. Walki trwały przez ponad dwa lata. W 1947 r. władze polskie podjeły decyzje o przymusowym przesiedleniu ludności ukraińskiej, na ziemie zachodnie. Uchwalona przez Radę Ministrów akcja "Wisła" objęła około 150 tys. Ukraińców z rejonów, Sanoka, Lublina, Gorlic i Rzeszowa. Akcja przesiedlania ludności ukraińskiej trwała z przerwami do 1948 r. UPA pozbawiona poparcia ludności ukraińskiej została rozbita..    

Likwidacja WiN
W sumie aresztowano ponad 10 000 członków WiN, z tego część została zwolniona na podstawie amestii, reszta została skazana na długoletnie wiezienie. Jednak część zwolniono już w 1953 r. a resztę w 1956 r.  Na  karę śmierci skazano kilkaset osób z czego wyrok śmierci wykonano  na około 200 osobach. 


W walkach  podziemia z władzą zginęło około 15 tys. ludzi, w tym około 7 tys. członków podziemia.

Zobacz też
Żołnierze wyklęci

Filmy fabularne poruszające kwestię konfliktu władzy ludowej z podziemiem reakcyjnym:
Akcja Brutus
Ogniomistrz Kaleń
Wilcze echa
Raj na ziemi
Powrót doktora von Kniprode. Na wilczym tropie
Pułkownik Kwiatkowski
Sam pośród swoich
Czas honoru
Wszyscy i nikt
Cień
Ciemna rzeka
Nagrody i odznaczenia
Znikąd donikąd



Bibliografia
IPN – Od niepodległości do niepodległości. Historia Polski 1918-1989''. Warszawa 2010.
Tadeusz Łepkowski, Słownik historii Polski. Warszawa 1973.
Andrzej Albert, Najnowsza historia Polski 1914-1993''. Warszawa 1995.
Henryk Piecuch, Tajna historia Polski.Od Bieruta do Ochaba. Akcje specjalne ''. Warszawa 1996.


