Władimir Christianowicz Dawatc, ros. Владимир Христианович Даватц (ur. w 1883 r., zm. 7 listopada 1944 r. w rejonie Sijenicy w okupowanej Jugosławii) – rosyjski matematyk i wykładowca akademicki (profesor), wydawca, publicysta i działacz samorządowy, emigracyjny pisarz i działacz kombatancko-wojskowy, żołnierz Rosyjskiego Korpusu Ochronnego podczas II wojny światowej

Biografia
Ukończył studia matematyczne. Do 1914 r. był privatdozentem uniwersytetu w Charkowie. Następnie został profesorem; wykładał na charkowskich wyższych kursach żeńskich. W 1918 r. zaczął redagować pismo "Новая Россия". Jednocześnie został członkiem zarządu miasta i wybrano go do rady miasta. Latem 1919 r. wstąpił ochotniczo do wojsk białych gen. Antona I. Denikina. Służył jako szeregowiec w załodze pociągu pancernego "Na Moskwę". Po ewakuacji na Krym ponownie trafił do pociągu pancernego. Awansował do stopnia starszego szeregowca. Jednocześnie współpracował z pismami takimi, jak "Юг России", czy "Таврический голос". W poł. listopada 1920 r. w składzie 2 baterii 6 dywizjonu pociągów pancernych ewakuował się do Gallipoli. Tam wykładał nauki matematyczne dla oficerów-artylerzystów. Wraz z gen. Aleksandrem P. Kutiepowem założył Stowarzyszenie Gallipojczyków. W czerwcu 1921 r. przeszedł kurs artyleryjski, po czym awansował do stopnia podporucznika. W Paryżu opublikował wspomnienia z okresu wojny domowej pt. "На Москву". Zamieszkał w Bułgarii, a następnie Królestwie SHS. Objął funkcję sekretarza Stowarzyszenia Gallipojczyków. Do 1930 r. redagował w Belgradzie pismo "Новое Время". W 1923 r. wydał kolejną książkę pt. "Русская Армия на чужбине". W organie prasowym Stowarzyszenia Gallipojczyków publikował dziennik, będący przedłużeniem jego pamiętników. Publikował liczne artykuły w różnych pismach emigracyjnych, jak "Часовой", czy "Вестник Галлиполийцев". Zajmował się też historią masonerii. Jednocześnie wraz z baronem gen. Piotrem N. Wranglem prowadził inspekcje miejsc dyslokacji białych wojskowych w Królestwie SHS. W 1926 r. w Belgradzie opublikował książkę pt. "Годы. Очерки пятилетней борьбы". W 1934 r. był współautorem zbioru artykułów pt. "Генерал Кутепов: сборник статей". Po zajęciu Jugosławii przez wojska niemieckie w kwietniu 1940 r., wstąpił do Rosyjskiego Korpusu Ochronnego. Otrzymał stopień starszego szeregowego. 7 listopada 1944 r. zginął w Sijenicy w Bośni, kiedy pozycje jego zapasowego batalionu zostały zbombardowane przez sowieckie samoloty.

Publikacje
"На Москву", Paryż 1921,
"Русская армия на чужбине" Belgrad1923 (współautor),
"Русские в Галлиполи 1920 - 1921: сборник статей, посвященный пребыванию 1-го армейского корпуса Русской армии в Галлиполи", Berlin 1923,
"Вестник Главного Правления Общества Галлиполийцев (1921-1924)", Belgrad 1924,
"Годы: Очерки пятилетней борьбы", Belgrad 1926,
"Правда о Струве. Опыт одной биографии", Belgrad 1934,
"Генерал Кутепов: сборник статей", Paryż 1934,
"Материалы для библиографии русских научных трудов за рубежом, 1920-1930 г.г., Belgrad (współautor).

Prace matematyczno-naukowe
"К вопросу об теории совершенных чисел", Belgrad 1933,
"К вопросу об огибающих семейств плоских кривых, зависящаго от одного параметра", Belgrad,
"Об одном свойстве окружностей", Belgrad 1930,
"Несколько проблем, касающихся теории вероятностей", Belgrad 1937.

Linki zewnętrzne
