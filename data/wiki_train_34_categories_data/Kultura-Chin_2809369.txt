Wschodni Pałac, Zachodni Pałac () – chiński film dramatyczny z 1996 roku w reżyserii Zhang Yuana. Tytułowe Wschodni Pałac i Zachodni Pałac to slangowe określenia miejsc spotkań pekińskich homoseksualistów w pobliżu placu Tian’anmen.

Film został nakręcony w Chinach, po czym przemycony do Francji, gdzie dokonano procesu postprodukcji. Wyświetlono go na 50. Międzynarodowym Festiwalu Filmowym w Cannes. Reżyser został w 1997 roku skazany na areszt domowy i odebrano mu paszport.

Fabuła
Całonocne przesłuchanie młodego geja A Lana, złapanego w publicznym parku Zakazanego Miasta, miejscu regularnych spotkań pekińskich gejów. A Lan jest żonaty, jest pisarzem i gejem. Opowiada policjantowi fragmenty ze swego niełatwego życia, a ten, pomimo początkowej niechęci do „chuligana”, nie może ukryć rodzącej się w nim fascynacji...

Obsada
Źródło: The Internet Movie Database
Si Han – A Lan
Hu Jun – Xiao Shi
Ye Jing
Zhao Wei 

Nagrody
Źródło: The Internet Movie Database
1996 – nagroda dla najlepszego reżysera i najlepszy scenariusz na Międzynarodowym Festiwalu Filmowym w Mar del Plata



Linki zewnętrzne
