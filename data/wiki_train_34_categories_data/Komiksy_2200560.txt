Michał Radomił Wiśniewski (ur. 30 marca 1979) – polski pisarz, publicysta, popularyzator mangi, anime i fantastyki w Polsce, autor komiksów i poeta, pomysłodawca nadania pierwszemu polskiemu satelicie naukowemu nazwy Lem.  

Wiśniewski współpracował z magazynem Kawaii (pod pseudonimem "Shinno Michio" ). Od tej pory publikował także m.in. w magazynach Premiery, Pulp, Nowa Fantastyka, Arigato, Świat Komiksu. Stały współpracownik magazynu kultury popularnej Esensja. W latach 2003-2005 redaktor naczelny Kawaii (wyd. Phoenix Press), a w 2005 r. redaktor naczelny magazynu Anime+ (ukazał się tylko jeden numer). Rysował amatorskie komiksy do fanzinu MA-88. W latach 2010-2012, publikował na stronach portalu gazeta.pl cotygodniowy felieton CyberCzwartek. Od 2013 publikuje na stronach portalu wp.pl felieton pt. Rozpoznanie wzorca. 

Jest dwukrotnym laureatem plebiscytu Krakowskiego Klubu Komiksu "Nagroda K" (3 miejsce w 2002 r., 1 miejsce w 2003 r.) w kategorii Publicysta.

Bibliografia

Książki
Jetlag (powieść, wyd. Krytyka Polityczna 2014)

Inne publikacje
Seriale. Przewodnik Krytyki Politycznej (rozmowa z Jasiem Kapelą Jedyne wspólne dobro kulturowe, wyd. Krytyka Polityczna 2011)


Linki zewnętrzne
