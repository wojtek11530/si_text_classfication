Harmonies poétiques et religieuses ("Harmonie poetyckie i religijne") – cykl utworów fortepianowych autorstwa Franciszka Liszta. Został w dużej części skomponowany podczas pobytu kompozytora w Woronińcach w posiadłości jego kochanki Karoliny Sayn-Wittgenstein, z domu Iwanowskiej. 

W skład cyklu wchodzi dziesięć utworów:
 
Invocation (ukończona w Woronińcach);
Ave Maria (transkrypcja utworu na chór z r. 1846);
Bénédiction de Dieu dans la solitude ("Błogosławieństwo Boga na odosobnieniu", ukończone w Woronińcach);
Pensée des morts ("Pamięci zmarłych", przerobiona wcześniejsza kompozycja o tytule Harmonies poétiques et religieuses (1834));
Pater Noster (transkrypcja utworu na chór z r. 1846);
Hymne de l’enfant à son réveil ("Hymn budzącego się dziecka", transkrypcja utworu na chór z r. 1846);
Funérailles (Październik 1849) ("Pogrzeb");
Miserere, d’après Palestrina (za Palestriną);
(Andante lagrimoso);
Cantique d’amour ("Pieśń miłosna", ukończona w Woronińcach).

Funérailles, posiadając w podtytule miesiąc śmierci Chopina, w części środkowej nawiązuje do Chopinowskiego Poloneza As-dur op. 53.

Linki zewnętrzne
Walker, Alan (1993). Franz Liszt: The Weimar Years, 1848-1861. Ithaca, New York: Cornell University Press. s. 49–50, 71–73. ISBN 0-8014-9721-3.
