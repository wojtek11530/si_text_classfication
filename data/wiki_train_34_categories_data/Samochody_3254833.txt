Alfa Romeo Tipo 308''', także Alfa Romeo 8C-308''' – samochód Grand Prix, zaprojektowany przez Gioacchino Colombo i skonstruowany przez Alfa Romeo. Zadebiutował w sezonie 1938.

Historia
W 1938 roku w życie wchodziły nowe przepisy, w myśl których pojemność silników została ograniczona do 3 litrów. Alfa Romeo postanowiła skonstruować trzy różne modele, wszystkie z niezależnym zawieszeniem. Były to modele 308, 312 i 316.

Model 308 był rozwinięciem klasycznego ośmiocylindrowego modelu 8C-35 projektu Vittorio Jano. Średnica cylindra w ostatecznej wersji została zwiększona z 68 do 69 mm, co zwiększyło pojemność silnika z 2905 do 2994 cm³. Nadwozie opierało się na modelach 8C-35 i 12C-36. Zmieniono położenie zbiornika paliwa, co poprawiło rozkład masy i prowadzenie.

Samochód zadebiutował w Grand Prix Pau 1938, gdzie jednakże doszło do wycieku paliwa, będącego przyczyną wypadku. Wskutek tego wypadku Tazio Nuvolari odszedł z Alfa Romeo. Później najprawdopodobniej samochody zostały wypożyczone Piero Dusio i Renato Balestrero. Carlo Maria Pintacuda natomiast wygrał tym modelem Grand Prix Rio de Janeiro (ten egzemplarz został później sprzedany i pozostał w Ameryce Południowej). W 1938 roku Raymond Sommer prawdopodobnie kupił samochód. Podczas Grand Prix Francji 1939 dwa modele 308 zostały zgłoszone przez Christiana Kautza.

Egzemplarza o oznaczeniu AC 79, którym prawdopodobnie ścigał się Pintacuda, używali później Chico Landi i Henrique Casini, a Landi sprzedał ten egzemplarz w 1948 roku. Pod koniec 1949 roku samochód został wypożyczony Antonio Fernandezowi, który go poważnie uszkodził. Około 1956 roku Casini odbudował samochód i umieścił w nim silnik Cadillaka. Następnie właścicielami byli Colin Crabbe i Julian Mazjub.

Właścicielem egzemplarz AC 78 był Bellini Caviglia. Model ten pod koniec 1938 roku przybył do Montevideo, po czym zakupił go Italo de Luca. W latach 1939–1942 ścigali się nim Ricardo Nasi, Ricardo Carú i José Canziani. W 1946 roku Oscar Gálvez, wspólnie z Julio Rosso i Ernesto Petrinim, zakupił egzemplarz, po czym w latach 1947–1951 ścigał się nim. Następnie sprzedał go ACA, który przekazał go Juanowi Manuelowi Fangio. Samochodem ścigał się także Manuel de Teffé. Obecnie pojazd znajduje się w Museo Juan Manuel Fangio.

Trzeciego egzemplarza po II wojnie światowej używał Raymond Sommer, wypożyczający go od Alfa Corse. Samochodem tym ścigali się także Jean-Pierre Wimille, Raph i Jaime Neves.

Model 308 był także używany w wyścigu Indianapolis 500. W 1946 roku Louis Durant zajął nim szóste miejsce.

Wyniki w Mistrzostwach Europy



Bibliografia
