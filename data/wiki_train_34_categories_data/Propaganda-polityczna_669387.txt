Janina Broniewska z domu Kunig (ur. 5 sierpnia 1904 w Kaliszu, zm. 17 lutego 1981 w Warszawie) – polska pisarka, autorka powieści dla dzieci i młodzieży, publicystka, pedagog; major Wojska Polskiego.

Życiorys
W 1926 w Kaliszu poślubiła Władysława Broniewskiego. W latach 1934–1937 była redaktorem „Płomyka”, a w latach 1944–1946 redaktorem naczelnym „Polski Zbrojnej”. 

Wstąpiła do Związku Radzieckich Pisarzy Białorusi.

W czasie II wojny światowej była działaczką Związku Patriotów Polskich i korespondentem wojennym przy 1 Warszawskiej Dywizji Piechoty im. Tadeusza Kościuszki. Była autorem wzoru orła - Polskich Siły Zbrojnych w ZSRR tzw. wzór 43. Wzorowała się na wizerunku orła z sarkofagu Władysława Hermana znajdującego się w katedrze w Płocku. W założeniach nawiązywał on do tradycji piastowskich, lecz nie miał tarczy amazonek ani korony.

W okresie stalinizmu jako jedna z prominentnych postaci Związku Literatów Polskich pełniła tam funkcję sekretarza POP PZPR. Była propagatorką socrealizmu, mającą wielki wpływ na życie kulturalne ówczesnej Polski. Pełniła również funkcję wiceprezesa Rady Naczelnej ZBoWiD. 

Odznaczona m. in. Krzyżem Komandorskim Orderu Odrodzenia Polski (1954) i Złotym Krzyżem Zasługi (1952).

Twórczość
Historia gałgankowej Balbisi (1936)
Historia toczonego dziadka i malowanej babki (1937)
Ciapek włóczęga (1939)
O Fuku i Puku aksamitnych pieskach (1939)
Czołg pułkownika Kukułki (1945)
Siostrzeńcy ciotki Agaty (1946)
O człowieku, który się kulom nie kłaniał (1948; o Karolu Świerczewskim)
Filip i jego załoga na kółkach (1949; za PRL-u lektura szkolna do 1. albo 2. klasy szkoły podstawowej)
Krystek z Warszawy (1949; historia "syna pułku")
Ogniwo (1951)
Z notatnika korespondenta wojennego (1953; wspomnienia)
Dziesięć serc czerwiennych (1964; wspomnienia)
Maje i listopady (1967; wspomnienia)
O takich jak każde z was (1970)
Opowieści wojenne (1973; wspólne wydanie O człowieku, który się kulom nie kłaniał i Krystka z Warszawy)
Tamten brzeg mych lat (1973; wspomnienia)
Dawno i jeszcze dawniej (1975)




Linki zewnętrzne























