

De Tomaso Guarà - samochód sportowy będący ostatnim projektem założyciela i właściciela firmy De Tomaso, Alejandra de Tomaso wprowadzonym na rynek. Zaprezentowany w 1993 roku na Geneva Motor Show Guarà dostępny był jako coupé lub barchetta. Guarà opiera się na prototypie Maserati  Barchetta Stradale z roku 1991, prawdziwym samochodzie wyścigowym który dzięki kilku modyfikacjom uzyskał homologację uprawniającą do poruszania się po drogach publicznych. Dostępna była także wersja Guarà Spider, kabriolet z płóciennym dachem, powstało zaledwie pięć egzemplarzy tego wariantu.

Pierwsze modele (głównie Coupé) do sprzedaży trafiły w roku 1994. W późniejszym czasie samochód sprzedawany był z przerwami do 2005/2006 roku na terenie Włoch, Austrii i Szwajcarii. Po roku 2004 prawdopodobnie nie powstały już nowe egzemplarze z powodu likwidacji firmy. 

Nadwozie wykonane z kevlaru, włókien szklanych i innych materiałów kompozytowych zamontowane jest na rurowej ramie. Początkowo Guarà wyposażany był w technologie i wnętrze pochodzące z fabryk BMW, w późniejszym czasie części pochodziły od Forda/Visteona (Kanada).

Sprzedanych zostało 10-12 sztuk wersji Barchetta, 5 Spider i około 50 Coupe. 

Silniki
1993–1998
BMW V8
4,4&nbsp;l, 32-zaworowy
276&nbsp;PS (272&nbsp;hp/203&nbsp;kW)
6-biegowa manualna skrzynia biegów

1998–2004
Ford/Visteon V8
4,6&nbsp;l, 32-zaworowy
320&nbsp;hp (239&nbsp;kW)
6-biegowa manualna skrzynia biegów
V-max dla Coupé: 270&nbsp;km/h (168&nbsp;mph)
V-max dla Barchetta: 275&nbsp;km/h (171&nbsp;mph)
Przyspieszenie 0-100&nbsp;km/h (62&nbsp;mph): około 5.0&nbsp;s
Masa
Coupé: 1400&nbsp;kg (3086&nbsp;lb)
Barchetta: 1050&nbsp;kg (2315&nbsp;lb)
Ceny w 2005
Coupé: €118000
Barchetta: €104000

Linki zewnętrzne
