

Witold Ścibor-Rylski herbu Ostoja (ur. 12 lutego 1871 w Wielopolu, zm. 26 lutego 1926 w Boerne) – oficer austro-węgierski, ochotnik w II wojnie burskiej, legionista, pułkownik piechoty Wojska Polskiego, pośmiertnie awansowany na generała brygady, działacz polonijny w Stanach Zjednoczonych, społecznik.
 
Biografia
Urodził się jako najmłodszy z czworga rodzeństwa w rodzinnym dworze na Wielopolu. Wielopole podobne jak sąsiedni Zagórz znajdowało się w posiadaniu rodziny Rylskich. Ojciec Witolda - August brał udział w Powstaniu styczniowym. Po zakończeniu gimnazjum młody Witold rozpoczął służbę w armii austro-węgierskiej. Ukończył szkołę oficerską i został podporucznikiem piechoty. W 1898 roku na własną prośbę odszedł z CK armii i wyemigrował do USA. 

Tam zastała go wieść o wybuchu II wojny burskiej. Zebrawszy oddział awanturników wyruszył do Afryki Południowej. Po klęsce Burów powrócił do Stanów Zjednoczonych. 

W latach 1910-1914 był prezesem Polskiego Towarzystwa Gimnastycznego "Sokół" w USA. Druh Rylski był jednak odosobniony w swoich poglądach opowiadając się za militarnym udziałem sokolstwa amerykańskiego w czynie zbrojnym Legionów. 

Ostatecznie wraz z grupą ochotników przypłynął do Europy i zaciągnął się do Legionów Polskich. Walczył w szeregach I Brygady Legionów. W grudniu 1914 roku został dowódcą V batalionu 2 Pułku Piechoty Legionów i wziął udział w Bitwie pod Łowczówkiem. 28 lipca 1915 został organizatorem i pierwszym dowódcą 6 Pułku Piechoty Legionów. Obowiązki dowódcy pułku pełnił do 2 października 1915. W grudniu 1916 uzyskał stopień podpułkownika. W 1917, po kryzysie przysięgowym dowodził 2 Pułkiem Piechoty Legionów (26-27 lipca) i 6 Pułkiem Piechoty Legionów (28 lipca - 20 sierpnia).

W listopadzie 1918 został przyjęty do odrodzonego Wojska Polskiego, w stopniu pułkownika dowodząc 11 Pułkiem Piechoty, a potem 38 Pułkiem Piechoty Strzelców Lwowskich, kolejno w wojnie polsko-ukraińskiej i polsko-bolszewickiej. Po ustaniu działań wojennych powrócił do USA.

Zmarł 26 lutego 1926 roku w Boerne. Został pochowany na miejscowym cmentarzu.

Awanse
kapitan - 5 marca 1915
major - 27 maja 1915
podpułkownik - 1 listopada 1916
pułkownik - listopad 1918
generał brygady - 11 listopada 1962 pośmiertnie przez Prezydenta RP Augusta Zaleskiego

Zobacz też
II wojna burska
Legiony Polskie 1914-1918
Polskie Towarzystwo Gimnastyczne „Sokół”
Pomnik Czynu Zbrojnego Polonii Amerykańskiej
Tadeusz Kosciuszko Camp



Bibliografia
Czyn Zbrojny Polonii Amerykańskiej w nowelkach i opowiadaniach wojskowych, Wydawca: Arthur L. Waldo, nakładem "Dziennika Zjednoczenia" Chicago 1938
Almanach oficerski: praca zbiorowa,  Wojskowy Instytut Naukowo-Wydawniczy, Warszawa 1923
Józef Kozioł, Straceńców los, czyli o Legionistach spod Łowczówka, Tuchów 2009
August hr. Krasicki, Dziennik z kampanii rosyjskiej 1914 - 1916'', Instytut Wydawniczy PAX, Warszawa 1988.
Tadeusz Kryska-Karski, Stanisław Żurakowski, Generałowie Polski Niepodległej, Editions Spotkania, Warszawa 1991, s. 175
Księga chwały piechoty: komitet redakcyjny pod przewodnictwem płk. dypl. Bolesława Prugara Ketlinga, Departament Piechoty MSWojsk, Warszawa 1937-1939. Reprint: Wydawnictwo Bellona, Warszawa 1992
Wacława Milewska, Walki I Brygady Legionów Polskich – Grudzień 1914''
Wacława Milewska, Janusz Tadeusz Nowak, Maria Zientara, Legiony Polskie 1914-1918'', Kraków 1998
Lista starszeństwa oficerów Legionów Polskich w dniu oddania Legionów Polskich Wojsku Polskiemu (12 kwietnia 1917)'', Warszawa 1917
Kazimierz Satora, Powieści wrześniowych sztandarów, Instytut Wydawniczy Pax, Warszawa, 1990 ISBN 83-211-1104-1
Jerzy Tarnawski,  w: "Verbum. Miesięcznik parafii pw. Wniebowzięcia NMP w Zagórzu", nr 2 (50) 2008, s. 19- 20. Dostęp z 26 września 2008
Mieczysław Wrzosek, . Uniwersytet w Białymstoku. Dostęp z 26 września 2008.
Stanisław Wyrzycki, ''2 Pułk Piechoty Legionów, Wydawnictwo Ajaks, Warszawa 2000, ISBN 83-85621-05-9.
Lech Wyszczelski, Wojsko Polskie w latach 1918-1921'', Wydawnictwo Neriton, Warszawa 2006, ISBN 83-89729-56-3

Linki zewnętrzne
, SWAP, dostęp z 29.10.2008 r.






















