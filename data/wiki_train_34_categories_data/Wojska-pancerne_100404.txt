ISU-122''' – radzieckie działo samobieżne z okresu II wojny światowej.

Historia
Aby zwiększyć siłę ognia czołgu IS-2 postanowiono zamontować na jego podwoziu haubicoarmatę kalibru 152mm. Problemy techniczne ominięto rezygnując z obrotowej wieży. W ten sposób powstało działo samobieżne ISU-152. Ponieważ powstawało więcej kadłubów niż dział 152 mm zdecydowano się montować poddane modyfikacji armaty 122 mm wzór 1943/1944. Działa pozbawiano hamulca wylotowego, a ich zamek śrubowy zamykano ręcznie. Nowy typ pojazdu wszedł do produkcji w końcu 1943. 

Rok później powstała przeznaczona dla czołgu IS-2 armata D-25T (wz. 1943) kalibru 122 mm. Ponieważ nadal dostarczano zbyt małe ilości dział 152 mm, postanowiono montować nowo powstałe armaty 122 mm oznaczane jako D-25S w kadłubach ISU. Nowe działo z hamulcem wylotowym i półautomatycznym zamkiem klinowym znacznie zwiększyło szybkostrzelność. Zmodyfikowane działa, oznaczane ISU-122S, weszły do produkcji wiosną 1944.

Wszystkie trzy działa (ISU-152, ISU-122 i ISU-122S) miały wspólny kadłub, zawieszenie, silnik, układ transmisji, wyposażenie elektyczne i radiowe z czołgiem IS-2, co znacząco ułatwiało produkcję.



Służba
ISU-122, dzięki potężnemu uzbrojeniu, okazał się dobrym niszczycielem czołgów, jednak do jego słabych stron należały duży martwy kąt znajdujący się poza szczelinami obserwacyjnymi oraz trudności w poruszaniu się w terenie (przyczyną była długa lufa).

W muzeach
Działa samobieżne ISU-152 są eksponowane w następujących polskich muzeach:
Lubuskie Muzeum Wojskowe w Drzonowie - pojazd bez armaty
Muzeum Oręża Polskiego w Kołobrzegu 
Muzeum Uzbrojenia w Poznaniu - nr taktyczny 719
Muzeum Broni Pancernej Centrum Szkolenia Wojsk Lądowych w Poznaniu 
Muzeum Wojska Polskiego w Warszawie - oddział Muzeum Polskiej Techniki Wojskowej
Inne zachowane pojazdy
Działo samobieżne-pomnik w Malborku, nr taktyczny 1010, tekst na tablicach pamiątkowych w języku polskim i rosyjskim głosi:
BOHATEROM CZERWONEJ ARMII W XX ROCZNICĘ WYZWOLENIA MIASTAMIESZKAŃCYMIASTA I POWIATU MALBORSKIEGOMALBORK 17 MARCA 1965 R.


Bibliografia
