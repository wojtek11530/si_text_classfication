Mizar (zeta Ursae Majoris, ζ UMa) – gwiazda wielokrotna (poczwórna), czwarta co do jasności w gwiazdozbiorze Wielkiej Niedźwiedzicy (wielkość gwiazdowa dla całego układu: 2,23). Gwiazda ta jest odległa od Słońca o ok. 78 lat świetlnych. Jej wielkość absolutna dla całego systemu wynosi 0,33m.


System Mizara składa się z czterech gwiazd – ściślej dwóch par gwiazd podwójnych, które obiegając się wzajemnie, krążą także wokół wspólnego środka masy całego układu (taki obieg zajmuje im co najmniej 5000 lat). Dopiero niedawno udało się je rozdzielić jako osobne gwiazdy, wcześniej były gwiazdami spektroskopowo podwójnymi.

Składniki Mizar A1''' i Mizar A2''' mają jasność widomą 2,27m, a obiegają się wzajemnie w ciągu 20,5 dnia.

Jasność pary Mizar B1''' i Mizar B2''' to 3,95m, a okres orbitalny tej pary to ok. pół roku.

Mizar znajduje się na niebie w niewielkiej odległości (709") od gwiazdy Alkor. Oba obiekty uchodzą za gwiazdę wizualnie podwójną i choć kwestia ta długo budziła wątpliwości, według nowych obserwacji są powiązane grawitacyjnie i stanowią układ sześciokrotny. Tak duża odległość sprawia, że jeden obieg Alkora wokół centralnej czwórki gwiazd trwa co najmniej 750 tys. lat.

Zobacz też
Lista gwiazd w gwiazdozbiorze Wielkiej Niedźwiedzicy
Lista najjaśniejszych gwiazd w poszczególnych gwiazdozbiorach
Najjaśniejsze gwiazdy
Wasisztha



Linki zewnętrzne
