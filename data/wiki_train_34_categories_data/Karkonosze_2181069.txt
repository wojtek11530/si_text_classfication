Myja (niem. Seifen) – potok w Sudetach Zachodnich, w Karkonoszach, prawy dopływ Podgórnej.

Źródła na północno-zachodnich zboczach Smogorni, na wysokości 1275 m n.p.m.. Płynie na północny zachód, później na północny wschód, wreszcie na północ. W Przesiece wpada do Podgórnej. Dolina Myi miejscami ma charakter skalistego, głęboko wciętego w podłoże jaru. Myja płynie po granicie i jego zwietrzelinie, często po progach skalnych, tworząc w wielu miejscach małe wodospady. Największym z nich jest Kaskada Myi.

Obszar zlewni Myi porośnięty jest górnoreglowymi, niżej dolnoreglowymi lasami świerkowymi. Jedynie odcinek źródliskowy położony jest na obszarze Karkonoskiego Parku Narodowego.

W dolnym biegu przecina ją  żółty szlak turystyczny z Przesieki do Borowic.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7



