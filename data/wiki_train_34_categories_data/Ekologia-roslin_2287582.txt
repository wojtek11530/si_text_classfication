Sicana odorifera (Sicana odorifera (Vell.) Naudin) – jedyny gatunek rośliny należącej do rodzaju Sicana z rodziny dyniowatych. Popularna nazwa - ogórek pachnący. Pochodzi z tropikalnych obszarów Ameryki Południowej, prawdopodobnie z Brazylii, lecz w uprawie również w innych częściach świata. Była uprawiana już w czasach przedkolumbijskich w Ekwadorze. Wiele lokalnych nazw: cassabanana, musk cucumber (ogórek piżmowy)

Morfologia
Pokrój: Roślina pnąca, osiągająca wysokość do 15 m.  Młode łodygi owłosione.
Liście: Palmowate, szerokości do 30 cm.
Kwiaty: Białe lub żółtawe.
Owoce: Podłużne, elipsoidalne lub walcowate, do 60 cm długości. Miąższ bardzo aromatyczny, o zapachu melona.

Zastosowanie
Owoce są jadalne. Spożywane na surowo, lecz wykorzystywane są głównie na przetwory. Niedojrzałe także gotowane.




