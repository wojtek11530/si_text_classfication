Joaquin Phoenix (ur. 28 października 1974 w San Juan, Portoryko) – amerykański aktor filmowy, brat przedwcześnie zmarłego aktora Rivera Phoenixa, jak również Rain Phoenix, Liberty Phoenix i Summer Phoenix.

Na małym ekranie zadebiutował jako dziecko, jednak po śmierci brata przerwał karierę na kilka lat. Powrócił w 1995 roku w filmie Gusa Van Santa Za wszelką cenę w którym partnerował Mattowi Dillonowi i Nicole Kidman. Ma korzenie żydowskie. Rodzice jego matki byli żydami z Węgier i Rosji.

Zagrał także m.in. w filmach Zatrute pióro Philipa Kaufmana i Osiem milimetrów Joela Shumachera.

Największym jego osiągnięciem była rola w superprodukcji Ridleya Scotta Gladiator w której wcielił się w drugoplanową postać cesarza Commodusa. Przyniosła mu ona nominacje do Oscara i Złotego Globu. Do Oscara był także nominowany za rolę piosenkarza Johnny'ego Casha w filmie Spacer po linie.

Joaquin jest weganinem i aktywnie działa na rzecz organizacji PETA.

W październiku 2008 Joaquin Phoenix ogłosił koniec kariery aktorskiej oraz postanowił sprzedać swój dom w Hollywood oraz przenieść się na wieś, gdzie będzie mógł poświęcić się muzyce. W sierpniu 2010 roku okazało się to sprytną mistyfikacją. Aktor przez 2 lata zwodził całe środowisko Hollywood, które uwierzyło jakoby stoczył się na dno.

Filmografia
Posterunek przy Hil Street (Hill Street Blues, 1981-1987) jako Daniel Flowers (1984)
'' '' (1984)
Kids Don't Tell (1985) jako Frankie
Alfred Hitchcock Presents '' (1985-1989)
Gwiazda poranna/Gwiazda wieczorna (Morningstar/Eveningstar, 1986) jako Doug Roberts
Kosmiczny obóz (SpaceCamp, 1986) jako Max
Russkies (1987) jako Danny
Secret Witness '' (1988)
Spokojnie, tatuśku (Parenthood, 1989) jako Garry Buckman-Lampkin
Za wszelką cenę (To Die For, 1995) jako Jimmy Emmett
Abbottowie prawdziwi (Inventing the Abbotts, 1997) jako Doug Holt
Droga przez piekło (U Turn, 1997) jako Toby N. Tucker
Martwe gołębie (Clay Pigeons, 1998) jako Clay Bidwell
Powrót do raju (Return to Paradise, 1998) jako Lewis
Osiem milimetrów (''8MM, 1999) jako Max California
Gladiator (2000) jako Kommodus
Ślepy tor (The Yards, 2000) jako Willie Gutierrez
Zatrute pióro (Quills, 2000) jako Coulmier
Buffalo Soldiers (2001) jako Ray Elwood
Znaki (Signs, 2002) jako Merrill Hess
Wszystko dla miłości (It's All About Love, 2003) jako John
Mój brat niedźwiedź (Brother Bear, 2003) jako Kenai (głos)
Hotel Ruanda (Hotel Rwanda, 2004) jako Jack
Osada (The Village, 2004) jako Lucius Hunt
Płonąca pułapka (Ladder 49'', 2004) jako Jack Morrison
Spacer po linie (Walk the Line, 2005) jako Johnny Cash
Królowie nocy (2007)
Voltage (2007) jako Zack
Two Lovers (2008) jako Leonard
Mistrz (2012) jako Freddie Sutton
Ona (Her, 2013) jako Theodore
Imigrantka (The Imigrant 2013'') jako Bruno Weiss

Bibliografia
Linki zewnętrzne
