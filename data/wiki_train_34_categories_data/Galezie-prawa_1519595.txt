Maciej Maniecki z Pigłowic herbu Sokola (zm. 1638) – marszałek Izby Poselskiej w 1629, marszałek Trybunału Głównego Koronnego w Piotrkowie w 1631, podkomorzy poznański od 1625, podsędek, wojski i komornik graniczny kaliski.

Wielokrotny marszałek sejmikowy. Poseł na sejmy w 1619, 1623, 1626, 1627, 1632, 1633 i 1637. Poseł poznański na sejm konwokacyjny 1632 roku. Deputat na Trybunał Główny Koronny w Piotrkowie w 1631 roku z województwa poznańskiego.

Był elektorem Władysława IV Wazy z województwa poznańskiego w 1632 roku.

Bibliografia

Włodzimierz Dworzaczek, Maciej Maniecki, w: Polski Słownik Biograficzny, t. XIX, 1974, s. 477-478.








 

















