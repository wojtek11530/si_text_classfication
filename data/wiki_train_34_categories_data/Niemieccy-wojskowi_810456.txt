Franz Böhme (ur. 15 kwietnia 1885, Zeltweg - zm. 29 maja 1947, Norymberga) – zbrodniarz hitlerowski, oficer austriacki i niemiecki, generał z czasów II wojny światowej - osiągnął rangę General der Gebirgstruppen (generał broni oddziałów górskich). Brał udział w I wojnie światowej w armii Austro-Węgier. Od 19 lipca 1939 dowódca 32 Dywizji Piechoty, z którą walczy w Polsce i Francji. 5 czerwca 1940 otrzymuje dowodzenie nad XXXXII Korpusem Armijnym, pod koniec 1941 roku pełni funkcję dowodzącego wojskami niemieckimi w Serbii. Bilans dwumiesięcznego pobytu gen. Böhme w Serbii to od 20.000 do 30.000 rozstrzelanych cywilnych mieszkańców jako akt zemsty za to, że w walkach z partyzantami poległo 160 żołnierzy Wehrmachtu, a 278 zostało rannych. 

Od grudnia 1943 roku w XVIII Korpusie, jednocześnie dowódca XVIII Okręgu Wojskowego w Salzburgu. 24 czerwca 1944 roku obejmuje dowództwo 2 Armii Pancernej na Bałkanach, niecały miesiąc później zostaje ranny w katastrofie lotniczej. Zdaje dowodzenie armią w ręce generała Maximiliana de Angelis, sam przeniesiony do rezerwy. W 1945 roku pełni jeszcze funkcję dowodzącego 20 Armią Górską. Dostaje się do niewoli w Norwegii, zostaje oskarżony o zbrodnie wojenne na terenie Serbii. 

W maju 1947 popełnia samobójstwo, skacząc w okna więzienia w którym przebywał. Pochowany w Grazu.













