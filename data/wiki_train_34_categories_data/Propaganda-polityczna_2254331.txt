Adam Procki (ur. 14 kwietnia 1909 w Drohobyczu, zm. 15 czerwca 1990 w Warszawie) – polski rzeźbiarz.

Życie i twórczość
W 1938 rozpoczął studia na Wydziale Rzeźby Akademii Sztuk Pięknych w Warszawie u profesora Tadeusza Breyera. Podczas II wojny światowej przebywał w Warszawie. Uczestniczył w powstaniu warszawskim. Rozpoczęte przed wojną studia ukończył 1946-1951 na warszawskiej Akademii Sztuk Pięknych również u profesora Tadeusza Breyera.

Adam Procki tworzył przeważnie w kamieniu naturalnym (granit, sjenit, labrador), rzadziej w metalu i drewnie.

Najwcześniejsze dzieła wykazują wpływy realizmu socjalistycznego. Pod koniec lat pięćdziesiątych tworzył rzeźby o uproszczonych formach, często poświęcone tematowi wojny i martyrologii.

W latach siedemdziesiątych w twórczości pojawiły się rzeźby w twardym drewnie.

Był uczestnikiem plenerów rzeźbiarskich organizowanych przez Centrum Rzeźby Polskiej w Orońsku. W czerwcu 1990 w Centrum w Orońsku odbyła się wystawa jego dzieł. 

Był autorem pomnika-mauzoleum na terenie obozu koncentracyjnego w Rogoźnicy (Groß-Rosen) wzniesionego w roku 1953 i przebudowanego w roku 1985 oraz pomnika "Poległym i pomordowanym w II wojnie światowej" (1963) w Puławach.

Wystawy
Indywidualne


Zbiorowe
Krajowe


Zagraniczne


Galeria

Plik:Oronsko Adam-Procki.jpg|Rzeźba Adama Prockiego w Orońsku
Plik:Gross Rosen 6.JPG|Groß-Rosen


Bibliografia
Linki zewnętrzne
