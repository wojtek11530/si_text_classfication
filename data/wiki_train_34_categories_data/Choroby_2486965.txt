 __NOTOC__

Gruzełek cynobrowy (Nectria cinnabarina (Tode) Fr.) – gatunek grzybów należący do rodziny gruzełkowatych (Nectriaceae).

Systematyka i nazewnictwo
Nazwa polska występuje np. w opracowaniu B. Gumińskiej i W. Wojewody. Synonimów naukowych jest ok. 60. Niektóre z nich:


Morfologia
Owocnik: 
Liczne, w postaci małych kuleczek lub poduszeczek o średnicy 0,5- 3 mm. Tworzą liczne skupienia. Mają kolor cynobrowy, krwisty lub brązowoczerwony. Pomiędzy owocnikami występują jeszcze liczniejsze poduszkowate anamorfy.
Zarodniki: 
Bezbarwne, o kształcie cylindryczno-eliptycznym i rozmiarach 12-25 × 4-9 μm.

Występowanie
W Europie Środkowej gatunek bardzo pospolity. Występuje przez cały rok na drzewach liściastych różnych gatunków. Pokrywa często duże powierzchnie świeżo powalonych pni, opadłych gałęzi. Nie ma szczególnych wymagań siedliskowych. Występuje w lasach, zaroślach, parkach, sadach

Znaczenie
Grzyb niejadalny. Jest saprotrofem i pasożytem drzew. U roślin sadowniczych powoduje obumarcie pędów. 

Gatunki podobne
Jest wiele podobnych gatunków gruzełków. Odróżnienie niektórych gatunków gruzełka jest niemożliwe bez mikroskopu. Gruzełek leszczynowy (Nectria coryli) występuje głównie na leszczynie, rzadziej na topolach i wierzbach i ma poduszeczki ciemnoczerwone, później czarne. Gruzełek sosnowy (Nectria pinea) występuje na drzewach iglastych, gruzełek krwisty (Nectria sanguinea) występuje najczęściej na buku, rzadziej na innych drzewach liściastych i ma poduszeczki karminowoczerwone lub szkarłatne.







