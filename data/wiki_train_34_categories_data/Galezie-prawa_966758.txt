Sąd Konstytucyjny Republiki Włoskiej (włos. Corte costituzionale della Repubblica italiana) – sąd konstytucyjny Republiki Włoskiej, organ państwowy, który ma za zadanie:
badanie zgodności z Konstytucją aktów prawnych Państwa i regionów,
rozstrzyganie sporów kompetencyjnych między organami Państwa, organami Państwa i regionami oraz regionami.
rozstrzyganie spraw impeachmentu Prezydenta.


Sąd Konstytucyjny jest organem konstytucyjnym, którego status jest uregulowany w Konstytucji Republiki Włoskiej (Część II. Ustrój Republiki, Tytuł VI. Gwarancje konstytucyjne, Rozdział I. Sąd Konstytucyjny (art. 134-137)).

Sąd składa się z 15 sędziów z nominacji: 1/3 Prezydenta, 1/3 Parlamentu (wybiera na posiedzeniu połączonych izb) i 1/3 najwyższych sądów powszechnych i administracyjnych. Sędziami Sądu Konstytucyjnego mogą zostać sędziowie zawodowi (także w stanie spoczynku) z najwyższych sądów powszechnych i administracyjnych, profesorowie zwyczajni prawa (it. professori ordinari, ang. full professors) oraz prawnicy z co najmniej dwudziestoletnią praktyką.

Obecnie od 29 stycznia 2013 Prezesem Sądu jest Giuseppe Tesauro, Wiceprezesem jest Paolo Maria Napolitano.

Literatura
red. Zbigniew Witkowski; Konstytucja Włoch. Biblioteka Sejmowa.'';  Wydawnictwo Sejmowe 2004, ISBN 83-7059-684-3



Linki zewnętrzne
