Mithat Fagu – (ur. 4 września 1937 w Tiranie) - albański reżyser i operator filmowy. 

Biografia
Ukończył studia aktorskie w szkole działającej przy Teatrze Narodowym (alb. Teatri Kombëtar) w Tiranie. W 1959 rozpoczął pracę w Studiu Filmowym Nowa Albania, początkowo jako asystent reżysera, a od 1965 jako reżyser filmów dokumentalnych. Jego debiutem był film Tregim per naftëtarët. W roku 1968 zrealizował swój pierwszy i jedyny film fabularny - Prita. 

W 1973 podjął się realizacji filmu dokumentalnego, który oparł na wywiadach przeprowadzonych z inżynierami i urzędnikami państwowymi. Film przedstawiał w złym świetle pracę urzędników. Władze partyjne uznały film za "szkodliwy ideologicznie". Został on wycofany z produkcji, a jego autora pozbawiono pracy w studiu filmowym. Przez kilka lat pracował w cegielni w Vorë, k. Tirany. W 1985 został ponownie przyjęty do pracy w studiu filmowym. Z uwagi na jego zdolności plastyczne trafił do działu filmów animowanych, w którym zrealizował trzy filmy. W 1991 wyemigrował wraz z rodziną do Włoch.

Filmy fabularne
1968: Prita

Filmy dokumentalne
1965: Tregim per naftëtarët (Opowiadanie dla naftowców)
1966: Mali ne thëret
1970: Ata çanë malin
1971: Higjenë, higjenë (Higiena, higiena)
1971: Dhuruesit e jetës (Dawcy życia)
1971: Kirurgjia në stenozën minerale

Filmy animowane
1986: Oret e Gentit
1986: Të mëdha dhe të vogla
1989: Vizatim për një zog

Bibliografia
Linki zewnętrzne
