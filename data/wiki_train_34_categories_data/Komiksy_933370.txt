 jest to manga rysowana przez Takehiko Inoue. W Polsce wydawana przez wydawnictwo Mandragora (od 23 września 2005) i tłumaczona przez Cezarego Komorowicza. Manga bazuje na książce Eiji Yoshikawa ("Musashi") i jest fikcyjną opowieścią życia Miyamoto Mushashiego nazywanego również "Świętym Mieczem". Miyamoto jest jedną z najsławniejszych japońskich postaci, które posługiwały się mieczem.


Opis fabuły
Akcja komiksu rozpoczyna się na pobojowisku po bitwie pod Sekigaharą (1600&nbsp;r.), gdzie widzimy dwóch, cudem żywych, 17-letnich, niedobitków – Shinmena Takezou (późniejszego Miyamoto Mushashiego) i jego przyjaciel Matahachiego Hon'Iden.

Tych dwóch opuściło swoją wioskę (Miyamoto) by zdobić sławę poprzez walkę na polu bitwy. Na swoje nieszczęście przyłączyli się do sił armii Seigun-zachodnia, która przegrała wojnę, dowodzonej przez Mitsunari Ishidę. Ranni i zmęczeni trafiają do pięknej Oko i jej córki Akemi, które znalazły ich (jak się później dowiadujemy) w trakcie okradania pola bitwy z broni. Drogi chłopaków szybko się rozchodzą – Matahachi zdradza i ucieka w czasie walki Takezou z grupa Tsujikaze (chcący ukarać Oko i Akemi za żerowanie na ich terenie) wraz z Oko. Tak oto Takezou, po zwycięskiej walce z grabieżcami, rozpoczyna samotną i długą wędrówkę ("drogę miecza"), na której spotka wielu wspaniałych przeciwników, stoczy wiele walk i pokaże jak zdobyć szacunek u najlepszych szermierzy Japonii.

Główni bohaterowie
Miyamoto Musashi
Sasaki Kojirō – legendarny rywal Musashiego. W mandze przedstawiony jako głuchoniemy.
Hon'iden Matahachi – przyjaciel z dzieciństwa Musashiego. Miał poślubić Otsū, ale ucieka z Okō, która poprzez jego nadmiernie częste upijanie się, odrzuca go po niedługim czasie. Tak oto, totalnie zbrukany, zaczyna wędrować, by znaleźć miejsce dla siebie.
Takuan Sōhō
Otsū – przyjacióka z dzieciństwa Musashiego. Wychowana przez rodzinę Hon'iden. Miała poślubić Matahachiego, ale plany się popsuły gdy ten po walce w Sekigahara, ucieka wraz z Okō i Akemi do Kyōto. Gdy dowiaduje się co jej narzeczony zrobił, odchodzi z rodziny by szukać nowego życia i miłości.

Rysunki
Takehiko Inoue ma bardzo specyficzny sposób rysowania. Jego kreska w znaczny sposób odbiega od stereotypowych wzorców mangowych. Autor stara się rysować jak najbardziej realnie, dzięki czemu w każdym kadrze (który tworzy niemalże oddzielną kompozycje) znaleźć można krajobrazy, emocje ludzi i uczucia związane z daną chwilą.

Linki zewnętrzne
