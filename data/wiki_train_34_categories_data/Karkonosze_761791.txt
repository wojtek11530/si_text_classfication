
Chybotek – blok skalny na Pogórzu Karkonoskim w województwie dolnośląskim w miejscowości Przesieka.

Blok skalny znajduje się w południowo-zachodniej Polsce w obrębie Karkonoskiego Padołu Śródgórskiego, u podnóża północnych zboczy wzniesienia Płonik, kilkadziesiąt metrów na zachód od Walońskiego Kamienia w pobliżu pizzerii. Jest to duży bok skalny o masie ok. 7 ton, oparty na niższych skałach tylko w dwóch punktach. Był tak doskonale zrównoważony, że dawał się wprowadzić ręką w lekki ruch przy użyciu niewielkiej siły. Obecnie poruszanie chybotka nie jest już możliwe, ze względu na zarośnięte podłoże. Zbudowany jest z granitu karkonoskiego. Ze skałą tą związane są też legendy. Jedna z nich mówi o tym, że głaz skrywa wejście do podziemnego skarbca.

Turystyka
W pobliżu Chybotka przechodzą szlaki turystyczne
żółty – fragment prowadzący przez  Borowice, Przesiekę do Jagniątkowa i dalej.
zielony – fragment prowadzący przez Karpacz Borowice do Przesieki i dalej.
czarny – prowadzący z Sosnówki Górnej do Sobieszowa.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5


