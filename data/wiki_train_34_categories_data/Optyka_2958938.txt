Canon EOS 6D - półprofesjonalna lustrzanka cyfrowa japońskiej marki Canon z serii Canon EOS zaprezentowana we wrześniu 2012, a wprowadzona do sprzedaży pod koniec listopada tegoż roku. Była to wówczas najmniejsza i najlżejsza lustrzanka z tradycyjnym pryzmatem pentagonalnym. Posiada pełnoklatkową matrycę CMOS o rozdzielczości równej 20,2 megapikseli i procesor DIGIC 5+.. Aparat został także wyposażony w 3,2-calowy wyświetlacz LCD o rozdzielczości 1,04 milionów punktów.

Aparat zdobył nagrodę TIPA w 2013 roku w kategorii "Najlepsza lustrzanka expert" oraz nagrodę EISA w kategorii "Najlepsza zaawansowana lustrzanka 2013-2014 w Europie".

Opis aparatu
Aparat Canon EOS 6D to lustrzanka o bardzo lekkiej konstrukcji - mierzy 145x111x71 mm i waży 770 g. Korpus został wykonany ze stopu magnezu. Posiada dodatkowe funkcje kreatywne, jak tryb HDR umożliwiający rejestrację szczegółów w jasnych i ciemnych partiach obrazu oraz tworzenie obrazów składanych dzięki funkcji wielokrotnej ekspozycji.

Lustrzanka oferuje obsługę Wi-Fi i wyposażony jest w moduł GPS dodający geoznacznik do każdego pliku fotografii. W trybie rejestratora GPS aparat rejestruje trasę przemierzaną przez jego użytkownika. Aparat umożliwia ponadto nagrywanie wideo w jakości Full HD.

Najważniejsze parametry
procesor obrazu DIGIC 5+
matryca CMOS o rozdzielczości równej 20,2 megapikseli
moduł GPS
wyświetlacz LCD o przekątnej 3,2 cala
nagrywanie wideo w jakości HD i Full HD
11-polowy autofokus (trzy tryby wyboru punktu AF)
tryb Live View
jednoczesny zapis plików JPEG i RAW
21 funkcji indywidualnych
funkcja drukowania bezpośredniego 
obsługa Wi-Fi
wyjście HDMI mini oraz PAL/NTSC

Galeria

File:Canon EOS 6D, Draufsicht.JPG|Widok z góry
File:Canon EOS 6D, Front.JPG|Aparat wraz z obiektywem 35mm f/1.4L
File:Canon EOS 6D, rückseitig.JPG|Widok tylny




Linki zewnętrzne
