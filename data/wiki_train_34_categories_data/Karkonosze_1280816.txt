Przejście dookoła Kotliny Jeleniogórskiej im. Daniela Ważyńskiego i Mateusza Hryncewicza – coroczny rajd turystyczny organizowany przez Grupę Karkonoską GOPR w celu uczczenia ratowników zabranych przez lawinę w Kotle Małego Stawu 8 lutego 2005.

Pierwsze przejście odbyło się w roku 2004 z inicjatywy Daniela Ważyńskiego, od roku 2005 po tragicznym wypadku rajd stał się formą pamięci o zmarłych ratownikach.

Opis
Przejście Kotliny jest imprezą niekompetytywną, której uczestnicy mają za zadanie przejście trasy dookoła Kotliny Jeleniogórskiej w ściśle określonym limicie czasowym (48 godzin), nie korzystając z żadnych środków lokomocji. Trasa zawsze jest zamknięta w cykl, którego początkiem i końcem jest stacja GOPR w Szklarskiej Porębie – tzw. Marianki – i który przechodzi przez cztery pasma górskie otaczające Kotlinę Jeleniogórską – Karkonosze, Rudawy Janowickie, Góry Kaczawskie i Góry Izerskie.

Trasa

Każde z czterech przejść do 2007 r. odbywało się na nieco innej trasie. Ostatecznie trasa wiedzie następującymi punktami:



Tradycyjnie terminem marszu jest trzeci weekend września.

Historia
Z początku Przejście dookoła Kotliny Jeleniogórskiej było zamkniętą imprezą osób związanych z GOPR, a co za tym idzie w pierwszych dwóch rajdach wzięło udział odpowiednio 3 (2004) oraz 5 (2005) osób. Dopiero od roku 2006 Przejście dookoła Kotliny Jeleniogórskiej stało się imprezą ogólnodostępną, co poskutkowało dużym wzrostem liczby uczestników do 22 (2006), 115 (2007), 161 (2008) oraz 236 (2009). Z roku na rok również nieznacznie wydłużała się trasa.

Statystyki
Przejście dookoła Kotliny Jeleniogórskiej jest rajdem dość ekstremalnym, więc wielu osobom nie udaje się pozytywnie ukończyć próby. W latach 2004–2007 statystyki wyglądały następująco:







Linki zewnętrzne
