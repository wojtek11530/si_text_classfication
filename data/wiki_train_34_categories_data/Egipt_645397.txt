Muhammad Ata as-Sajjid (arab. محمد عطا السيد; ur. 1 września 1968 w Kafr asz-Szajch, zm. 11 września 2001 w Nowym Jorku) – egipski terrorysta, zamachowiec samobójca, pilot i jeden z pięciu porywaczy samolotu linii American Airlines (lot 11), który jako pierwszy rozbił się o jedną z wież World Trade Center (Wieża Północna), w czasie zamachów z 11 września 2001 roku. Przywódca wszystkich 19 zamachowców z 11 września 2001.

Dorastał w Kairze, gdzie ukończył studia na kierunku architektura. Następnie przeniósł się do Niemiec, gdzie w latach 1992-1999 studiował budowę miast/planowanie miast na Uniwersytecie Technicznym Hamburg-Harburg (studia ukończył z tytułem inżynier dyplomowany.

Odniesienia w kulturze masowej
Utwór „Jihad” zespołu Slayer, zawarty na albumie Christ Illusion (2006), opowiada o zamachu z 11 września z perspektywy Muhammada Aty. Na końcu utworu wokalista odczytuje list napisany przez Atę przed atakami na wieże.
Utwór pt. „Muhammad Atta” polskiej grupy muzycznej L-Dópa, zawarty na albumie Gra?'' (2007), stanowi odniesienie do osoby Muhammada Aty.
Utwór „Warning: Boxcutterz on Airplanez” wykonywany przez amerykańską grupę The Lost Children of Babylon opowiada o zamachu z 11 września z perspektywy Muhammada Aty.















