Peugeot 205''' – samochód osobowy segmentu B produkowany w Europie przez francuską firmę Peugeot między 1983 a 1998 rokiem. Jest jednym z najbardziej popularnych hatchbacków lat osiemdziesiątych XX wieku. W plebiscycie na Europejski Samochód Roku 1984 model zajął 2. pozycję (za Fiatem Uno).

Wyprodukowany w łącznej liczbie 5,3 miliona egzemplarzy, w wersjach trzydrzwiowy hatchback, pięciodrzwiowy hatchback, van oraz kabriolet.

Historia modelu
Wielokrotnie nagradzany model 205 uważany jest za przełomowy model Peugeota, który zapoczątkował jego sukcesy finansowe. Przed 205 Peugeot był uważany za najbardziej konserwatywnego producenta spośród francuskiej "wielkiej trójki", który potrafi wytwarzać tylko wielkie sedany takie, jak 504 i 505. U genezy 205 leży przejęcie przez Peugeota firmy Simca w 1978 roku, która posiadała doświadczenie w tworzeniu małych samochodów. W 205 stosowano wiele rodzajów silników benzynowych i diesli. W pierwszych 205 używano silnika typu X "Douvrin" ze starszego modelu Peugeota 104. Później użyto nowszych silników benzynowych serii TU, XU oraz diesla XUD.
205 był wielkim hitem i jego stylistyczne parametry były widoczne w każdym modelu, który był produkowany po nim. Podczas 15-letniego okresu produkcji 205 nie została poddana faceliftingowi poza drobnymi zmianami deski rozdzielczej w 1987 roku i niewielkich zmian m.in. tylnej klapy oraz świateł w 1990 roku. W latach 80. triumfował w wyścigach min. Rajdzie Paryż-Dakar i na Oes-ach.


Produkcja 205 zmniejszała się po wprowadzeniu wspólnie zastępujących go modeli 106 i 306. Rynkowy popyt zachęcił jednak Peugeota do stworzenia modelu 206, który zadebiutował w roku 1998. W tym samym roku zaprzestano produkcji modelu 205.

Model miał silnik z przodu i napęd na przednie koła.

W kilkuset egzemplarzach wyprodukowano wersję Turbo 16 (T16) skonstruowaną wspólnie przez Peugeota i firmę Talbot. Miał napęd na 4 koła, silnik umieszczony centralnie o pojemności skokowej 1778 cm³ wraz z turbosprężarką. Był krótszy od Lancii Delty, lecz miał większy rozstaw osi. Samochodem takim jeździł m.in. Ari Vatanen wygrywając Rajdowe Mistrzostwa Świata oraz Rajd Dakar w 1987 roku za pierwszym podejściem.

Dane techniczne




Wersje wyposażenia














