
Kot Mruczysław jest jedną z tytułowych postaci satyrycznej powieści (niem.) Lebensansichten des Kater Murr (1821), tłumaczenie pol. Kota Mruczysława poglądy na życie (1958).  Autor Ernst Theodor Amadeus Hoffmann (E.T.A. Hoffmann) łączył często fantazję z realizmem umieszczając w książce pamiętniki uczonego Kota Mruczysława , korzystając niewątpliwie z obserwacji swego realnego ulubionego kota, który zmarł 30 listopada 1820 już po ukończeniu drugiego tomu powieści. Prywatny nekrolog umieszczony przez Hoffmanna jest zachowany.

Postać Kota Mruczysława wprowadził do literatury Ignacy Krasicki w poemacie Myszeidos wydanym w 1775.

Abraham Liscov, jedna z postaci występujących w książce, wyciągnął ze stawu małego kociaka, ratując przed utopieniem, zabrał go do domu i nazwał Mruczysław (w oryginale niem. Murr). Kociak wyrósł na okazałego pręgowanego kocura i stał się ulubieńcem swego opiekuna.

Jak Murr zdobywał wiedzę
Mruczysław z czasem zauważył, że jego opiekun mistrz Abraham pracuje naukowo, to znaczy czyta grube książki i studiuje manuskrypty. Wzbudziło to zainteresowanie kota, który chciałby wiedzieć co tam właściwie jest zawarte w tych papierach. Gdy Abrahama nie było w domu, kot zakradł się do gabinetu, wskoczył na biurko i zaczął bez żenady rozszarpywać papierzyska tam leżące. Jednak nie zauważył, że Abraham wszedł do pokoju i widząc co się dzieje, dotkliwie ukarał kota. To jednak nie zniechęciło Mruczysława w jego pędzie do wiedzy. Ostatecznie kot zachowywał się grzecznie i mistrz Abraham zezwalał mu na przebywanie w gabinecie, a nawet na asystowanie przy biurku.

Abraham czytał często książki na głos. Kot słuchając go obserwował jednocześnie sekwencje znaków alfanumerycznych w tekście i w ten sposób z wrodzoną sobie inteligencją wkrótce nauczył się czytać teksty drukowane. To jednak wkrótce mu przestało wystarczać. Jak możemy przeczytać w pamiętniku Kota Mruczysława, wydanym w dwóch tomach przez E. T. A. Hoffmanna:
Gdy już nauczyłem się czytać i każdego dnia rozszerzałem zakres mej wiedzy, odczułem nie przezwyciężoną chęć przekazania potomnym mych własnych genialnych przemyśleń, do tego jednak konieczne było opanowanie bardzo trudnej sztuki pisania. ...''

Ostatecznie po przezwyciężeniu licznych trudności Murr nauczył się pisać, a więc nic już nie stało na przeszkodzie w rozwijaniu jego kariery literackiej zarysowanej w dalszej części pamiętnika.
Aby w przyszłości świat nie musiał się spierać co do kolejności mych nieśmiertelnych dzieł, podaję, że najpierw napisałem powieść filozoficzno-sentymentalno-dydaktyczną pod tytułem: "Myśl a przeczucie, czyli kot i pies". ... Następnie napisałem dzieło polityczne "O pułapkach na myszy oraz wpływie tychże pułapek na usposobienie i aktywność rodu kociego". Następnie natchnienie skłoniło mnie do napisania tragedii "Kawdallor król szczurów".''

Kot-samochwał
Mruczysław w swym pamiętniku:
Pochwały udzielone mi przez mego opiekuna bardzo mnie cieszyły, przy czym z zadowoleniem odczuwałem moją przewagę nad wszelkimi innymi kotami ...''




