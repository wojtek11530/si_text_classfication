Instytut – Pomnik Centrum Zdrowia Dziecka (w skrócie IPCZD) – instytut naukowy i jednostka badawczo-rozwojowa Ministerstwa Zdrowia, prowadzący również działalność szpitalną, będący jednocześnie pomnikiem poświęconym dzieciom – ofiarom II wojny światowej.

Uważany za najnowocześniejszy szpital dziecięcy w Polsce. Prowadzi działalność leczniczą, rehabilitacyjną, naukową i szkoleniową. W jego skład wchodzi 17 klinik, 29 samodzielnych poradni, apteka szpitalna oraz zespół specjalistycznych przychodni.

Tylko w 2010 r. w oddziałach stacjonarnych IPCZD hospitalizowano 34 819 pacjentów, a w oddziałach dziennych leczono 8712 pacjentów. W specjalistycznych poradniach szpitala udzielono 163 865 konsultacji. W przeciągu tego roku wdrożono również 5 nowych technologii medycznych. Naukowcy z IPCZD realizują liczne projekty naukowo-badawcze finansowane ze środków krajowych i zagranicznych. Specjaliści pracujący w szpitalu są obecni w mediach, uczestniczą w dyskusjach społecznych.

Centrum współpracuje m.in. z Wielką Orkiestrą Świątecznej Pomocy, Fundacją Polsat Dzieciom, Fundacją TVN Nie Jesteś Sam, Fundacją Ex Animo, Fundacją Ewy Błaszczyk – Akogo?, Fundacją Jolanty Kwaśniewskiej – Porozumienie bez barier, Fundacją Nasze Dzieci, Społecznym Komitetem Wspierania Pomnika – Szpitala Centrum Zdrowia Dziecka, Fundacją Towarzystwem Przyjaciół Centrum Zdrowia Dziecka.

W 1991 przy instytucie otwarto sanitarne lądowisko.

W 1998 roku Instytut został uhonorowany statuetką Dziecięcej Nagrody SERCA.

Historia
'''10 lipca 1965'''
Seweryna Szmaglewska, była więźniarka hitlerowskich obozów koncentracyjnych i autorka głośniej książki „Dymy nad Birkenau”, wnosi inicjatywę Ewy Szelburg-Zarembiny na obrady Rady Ochrony Pomników Walki i Męczeństwa

'''7 lutego 1968'''
Rada Ochrony Pomników Walki i Męczeństwa powołuje do życia liczący 100 osób Społeczny Komitet Budowy Pomnika – Szpitala Centrum Zdrowia Dziecka i wyłania z jego składu Komitet Wykonawczy, na którego czele stanął przewodniczący Rady Ochrony Pomników Walki i Męczeństwa – minister Janusz Wieczorek.

'''8 lutego 1968'''
Społeczny Komitet Budowy wystąpił z apelem wzywającym polskie społeczeństwo, Polonię zagraniczną i wszystkich ludzi dobrej woli do ofiarności w realizacji budowy i wyposażenia Pomnika – Szpitala.

'''23 marca 1968'''
Szwedzka Polonia wystąpiła z apelem do Polonii na całym świecie o materialne wspieranie budowy Centrum Zdrowia Dziecka w Warszawie.

'''24 marca 1968'''
Z inicjatywy Ministerstwa Zdrowia i Opieki Społecznej odbyła się konferencja wybitnych pediatrów i lekarzy innych specjalności, inaugurująca fachowe debaty nad opracowaniem programu medycznego Centrum Zdrowia Dziecka oraz struktury organizacyjnej tej placówki.

'''1 marca 1969'''
Przy współpracy ze Stowarzyszeniem Architektów Polskich (SARP) ogłoszono otwarty konkurs na projekt Pomnika – Szpitala Centrum Zdrowia Dziecka.

'''8 czerwca 1970'''
Warszawskiemu zespołowi, w składzie: mgr inż. arch. Jacek Bolechowski, mgr inż. arch. Andrzej Bołtuć i inż. konstruktor Andrzej Zieliński, przyznano pierwszą nagrodę w konkursie na projekt Pomnika – Szpitala Centrum Zdrowia Dziecka.

'''1 czerwca 1971'''
Patronat nad budową Centrum Zdrowia Dziecka objął Związek Harcerstwa Polskiego, organizując jednocześnie zbiórki pieniędzy.

'''11 marca 1972'''
Członkowie Warszawskiego Klubu SYNÓW PUŁKU – Honorowych Dawców Krwi po raz pierwszy zbiorowo oddali krew dla powołanego przez nich wcześniej BANKU KRWI Centrum Zdrowia Dziecka.

'''3 czerwca 1973'''
Uroczystość wmurowania aktu erekcyjnego pod budowę Pomnika – Szpitala Centrum Zdrowia Dziecka.

'''1 marca 1976'''
Pierwszym Dyrektorem Centrum Zdrowia Dziecka zostaje prof. dr hab. n. med. Maria Goncerzewicz.

'''31 maja 1977'''
Ukończono pierwszy etap budowy Centrum Zdrowia Dziecka, oddając do użytku Pawilon A, B i C.

'''15 października 1977'''
W obecności Pani Dyrektor, prof. Marii Goncerzewicz, powitano uroczyście pierwszych 40 pacjentów. Tylko w ciągu pierwszych 5 lat działalności Centrum Zdrowia Dziecka przyjęto 144 808 małych pacjentów.

'''30 grudnia 1979'''
Zakończono drugi etap budowy, oddając do użytku 5 pawilonów w tym liczący 11 pięter budynek, w którym ulokowano oddziały szpitalne.

Trzeci etap budowy został ukończony w 1991 roku.

'''19 grudnia 1995'''
Na mocy rozporządzenia Rady Ministrów RP Centrum Zdrowia Dziecka uzyskało status prawny jednostki badawczo – rozwojowej i nazwę: Instytut „Pomnik – Centrum Zdrowia Dziecka”.

'''1 października 1999'''
W wyniku przeprowadzonego przez Ministerstwo Zdrowia konkursu, na stanowisku Dyrektora, zastąpił Panią prof. Goncerzewicz Pan prof. dr n. med. Paweł Januszewicz, który pełnił tę funkcję do końca 2000 roku.

'''22 października 2007'''
Instytut „Pomnik – Centrum Zdrowia Dziecka” świętował jubileusz 30-lecia.

styczeń 2013'''
Audyt przeprowadzony na zlecenie Ministerstwa Zdrowia ujawnił znaczną skalę niegospodarności i przerosty zatrudnienia, skutkujące zadłużeniem sięgającym 270 mln zł.

Dyrektorzy Instytutu
1 marca 1976 – 30 września 1990 – Prof. dr hab. n. med. Maria Goncerzewicz
1 października 1990 – 31 grudnia 2000 – Prof. dr n. med. Paweł Januszewicz
28 sierpnia 2001 -12 listopada 2001 – doc. dr hab. Janusz Książyk
2002 – maj 2012 r., Dr n. med. Maciej Piróg
25 czerwca 2012 r. – luty 2013 – Prof. dr hab. n. med. Janusz Książyk
luty 2013 – maj 2014 - Prof. nadzw. dr hab. n. med. Małgorzata Syczewska (jako Kierownik Instytutu, od sierpnia 2013 p.o. Dyrektora)
20 maja 2014 - obecnie - Prof nadzw. dr hab. n. med. Małgorzata Syczewska

Nagrody i Wyróżnienia
'''2002''', Certyfikat Wyróżnienia IPCZD jest laureatem Tytułu Promocyjnego Placówka Medyczna Przyjazna Pacjentowi,
'''2004''', IPCZD spełnia wymagania normy Systemu Zarządzania Środowiskowego: ISO 14001
'''2005''', Finalista Ogólnopolskiego Rankingu Szpitali w kategorii 100 najlepszych szpitali publicznych w Polce,
'''2005''',Certyfikat dla placówki profesjonalnie i z sercem współpracującej z wolontariuszami przyznawany przez Sieć Centrów Wolontariatu w Polsce,
'''2005''', Statuetka „Krew dla Serca” Dla Macieja Piróga Za pomoc niepełnosprawnym i potrzebującym,
'''2005''', Maciej Piróg 9. na Liście Stu najbardziej wpływowych osób w ochronie zdrowia w Polsce,
'''2005''', Klinika Kardiologii dziecięcej IPCZD w Warszawie najlepszym oddziałem kardiologii dziecięcej w Polsce,
'''2006''', IPCZD w Warszawie najlepszym szpitalem w rankingu Newsweek Polska oraz TPJOZ w Polsce,
'''2006''', Dyplom dla prof. dr hab. Piotra J. Kalicińskiego kierownika Kliniki Chirurgii Dziecięcej i Transplantologii Narządów IPCZD w Warszawie najlepszego oddziału chirurgii dziecięcej w Polsce,
'''2006''', Nagroda Główna dla IPCZD za wprowadzanie rozwiązań ułatwiających godzenie macierzyństwa z pracą zawodową,
'''2006''', IPCZD Najlepszy Szpital Publiczny w rankingu Newsweek Polska,
'''2006''', Klinika Chirurgii Dziecięcej i Transplantologii Narządów IPCZD w Warszawie najlepszym oddziałem chirurgii dziecięcej w Polsce,
'''2006''', Klinika Kardiochirurgii Dziecięcej IPCZD w Warszawie najlepszym oddziałem kardiochirurgii dziecięcej w Polsce,
'''2006''', Nagroda Główna FIRMA PRZYJAZNA MAMIE, Dziecko Poradnik DOMOWY,
'''2007''', Maciej Piróg 7. na Liście Stu najbardziej wpływowych osób w ochronie zdrowia w Polsce,
'''2008''', IPCZD spełnia wymagania normy Systemu Zarządzania Jakością: ISO 9001,
'''2008''', WYSOKI POZIOM Nagroda Wydawnictwa ELAMED,
'''2008''', Dolnośląska Magnolia dla Pana Macieja Piróga,
'''2008''', Za zajęcie II miejsca w III Ogólnopolskim Konkursie „Pielęgniarka Roku” region mazowiecki,
'''2009''', Certyfikat Akredytacyjny przyznający IPCZD Statut Szpitala Akredytowanego,
'''2009''', 20 lat Fundacji Towarzystwo Przyjaciół Centrum Zdrowia Dzieckaz podziękowaniem dla IPCZD za 20-letnia współpracę.

Rozmieszczenie poradni i oddziałów
Budynek A
Niski parter – Zakład patologii
Wysoki parter – Por. Endokrynologiczna; Zakł. Genetyki Medycznej; Por. Ginekologii Dziecięcej
1 piętro – Zakł. Mikrobiologii i Immunologii Klinicznej
Budynek B
Niski parter – Zakł. Medycyny nuklearnej, Zakł. Radioimmunologii
Wysoki parter – Por. Chorób i Transplantacji Wątroby; Por. Transplantacja Nerek
1 piętro – Punkt Pobrań
Budynek C
Niski parter – Prac. Antropologii, Por. Immunologiczna, Por. Nefrologiczna i Nadciśnienia Tętniczego, Por. Alergologiczna, Por. Dermatologiczna, Por. Konsultacyjno-Polmonologiczna, Por. Pulmonologii.
Wysoki parter – Por. Gastroenterologiczna; Por. Okulistyczna; Por. Laryngologiczna
1 piętro – Por. Kardiologiczna; Por. Neurologiczna i Epileptologiczna
Budynek D
Niski parter – Por. Chorób Metabolicznych, Zakł. Patologii jamy ustnej, Prac. Tomografii komputerowej
Wysoki parter – Prac. Badań Podstawowych, Prac. Cewnikowania Serca i Angiografii, Prac. Ultrasonografii, Prac. Rezonansu Magnetycznego; Por. Chirurgiczna; Por. Neurochirurgiczna; Por. Urologiczna; Izba Przyjęć; Rejestracja; Punkt Informacyjny
1 piętro – Por. Leczenia Bólu i Anestezjologii
Budynek E
Niski parter – Dział Zarządzania Zasobami Ludzkimi, Por. Konsultacyjna; Ośrodek Chirurgii Ambulatoryjnej
Wysoki parter – Dyrekcja Instytutu; Dział Public Relations; Dział Organizacji Pracy Pielęgniarskiej
1 piętro – O. Intensywnej Terapii I; O. Intensywnej Terapii II; O. Dializ
2 piętro – O. Neonatologii, Patologii Noworodka i Intensywnej Terapii Noworodka; Por. Konsultacyjna
3 piętro – O. Kardiochirurgii; O. Okulistyki
4 piętro – O. Chirurgii Ogólnej
5 piętro – O. Neurochirurgii; O. Urologii Dziecięcej
6 piętro – O. Kardiologii
7 piętro – O. Onkologii
8 piętro – O. Gastroenterologii, Hepatologii i Zaburzeń Odżywiania; O. Otolaryngologii
9 piętro – O. Nefrologii, Transplantacji Nerek i Nadciśnienia Tętniczego
10 piętro – O. Neurologii i Epileptologii; O. Immunologii
Budynek F
Niski parter – Apteka Szpitalna
Wysoki parter –Sala Widowiskowo – Wykładowa; Dział Umów i Rozliczeń; Kancelaria Główna; Sekcja Dokumentacji i Statystyki;Biblioteka Dziecięca i Młodzieżowa;Kaplica
1 piętro – Dział Organizacji Nauki i Szkoleń; Dział Organizacji Pracy Klinicznej; Sala Wykładowa
Budynek G, Budynek H, Budynek J, Budynek K – Administracja Instytutu
Budynek RA
Parter – O. Dzienny Rehabilitacji Neurologicznej; Zakł. Psychologii Zdrowia
1 piętro – Punkt Krwiodawstwa
Budynek RB
Piwnica – Oddział Dzienny Rehabilitacji Narządu Ruchu
Parter –Por. Rehabilitacji Pediatrycznej; O. Rehabilitacji Pediatrycznej; O. Dzienny Rehabilitacji Neurologicznej
1 piętro – Por. Audiologiczna; Por. Foniatryczna; Por. Logopedyczna
Budynek RC
Piwnica – Por. Pomocy Rodzinie; O. Dzienny Chemioterapii; Por. Onkologiczna Dzieci i Młodzieży
Parter – O. Dzienny Rehabilitacji Neurologicznej;Por. Rehabilitacji Pediatrycznej; O. Dzienny Rehabilitacji Narządu Ruchu
1 piętro – Zakł. Psychiatrii#* 2 piętro – Biblioteka Naukowa
Budynek RD
Parter – O. Rehabilitacji Pediatrycznej; O. Dzienny Rehabilitacji Narządu Ruchu
1 piętro – O. Rehabilitacji Pediatrycznej
Budynek RE
Parter – O. Chorób Metabolicznych, Endokrynologii i Diabetologii
1 piętro – O. Rehabilitacji Pediatrycznej
Budynek PED
Piwnica – Por. Pediatryczna; Por. Diabetologiczna; Por. Żywieniowa
Parter – O. Pediatrii i Żywienia
Budynek Z
Parter – Zakł. Biochemii i Medycyny Doświadczalnej

Legenda
Por. – Poradnia
Prac. – Pracownia
O. – Oddział
Zakł. – Zakład

Ponadto w Instytucie znajdują się



Zespół Szkół Specjalnych nr 78 im. Ewy Szelburg-Zarembiny
W Instytucie „Pomnik – Centrum Zdrowia Dziecka” w Warszawie istnieje szkoła. W skład Zespołu Szkół nr 78 im. Ewy Szelburg – Zarembiny w Instytucie „Pomnik – Centrum Zdrowia Dziecka” w Warszawie wchodzą:

Wczesne wspomaganie rozwoju
Przedszkole nr 104
Szkoła Podstawowa nr 106
Gimnazjum nr 108
CXXIII Liceum Ogólnokształcące

Do szkoły uczęszczają Dzieci w wieku od 0 do 18 lat, hospitalizowane w IPCZD.

Historia Szkoły
20 sierpnia 1980 roku został podpisany dokument powołujący do życia Zespół Szkolno-Wychowawczy na terenie istniejącego od 1977 roku nowoczesnego szpitala „POMNIK – CENTRUM ZDROWIA DZIECKA”.

Oddziaływania Zespołu Szkolno-Wychowawczego uzupełniły kompleksową opiekę, jaką zapewniał chorym dzieciom z całej Polski (i nie tylko) personel medyczny szpitala.

Strukturę Zespołu Szkolno-Wychowawczego od początku stanowiły trzy jednostki organizacyjne:
Szkoła (podstawowa i średnia)
Przedszkole
Zespół Zajęć Pozalekcyjnych

Pierwszym dyrektorem Zespołu został pan mgr WIKTOR ELGASS, a zastępcą pani mgr MIROSŁAWA SOBOLEWSKA.

Następnie wieloletnim dyrektorem była pani mgr MAGDALENA CHĘCIŃSKA, a wicedyrektorem pani mgr BARBARA IDZIKOWSKA oraz od 2006 roku drugim wicedyrektorem była pani mgr MARTA KOZŁOWSKA

Aktualnie, od IX 2008 roku, dyrektorem jest pani mgr GRAŻYNA LIDIA MICHALCZUK

W 1994 roku nastąpiła zmiana nazwy Zespołu Szkolno-Wychowawczego na Zespół Szkół Specjalnych w Instytucie „Pomnik – Centrum Zdrowia Dziecka”.

29 maja 1996 roku Zespół Szkół wybrał patrona. Została nim polska pisarka, inicjatorka budowy pomnika upamiętniającego męczeństwo dzieci i młodzieży w czasie drugiej wojny światowej, Ewa Szelburg – Zarembina.
W rocznicę wyboru patrona Zespół Szkół uroczyście obchodzi swoje imieniny.

Od maja 1996 roku pełna nazwa naszej placówki to:
ZESPÓŁ SZKÓŁ SPECJALNYCH Nr 78 im. EWY SZELBURG – ZAREMBINY W INSTYTUCIE „POMNIK – CENTRUM ZDROWIA DZIECKA”

We wrześniu 1999 roku, zgodnie z reformą oświaty, powołano do życia Gimnazjum Nr 26 (aktualnie Nr 108).

Od XI 2007 roku obejmowani opieką dydaktyczną i wychowawczą są pacjenci Kliniki Dermatologii w Międzyleskim Szpitalu.

Nauczyciele i wychowawcy organizują młodym pacjentom naukę, opiekę i zabawę, wspomagając proces leczenia. W atmosferze ciepła i troski organizują dzieciom czas wolny, ułatwiają przystosowanie się do nowego otoczenia, zdobywanie wiedzy oraz rozwój zainteresowań.

Zespół Szkół, poprzez wysoko wykwalifikowaną kadrę pedagogiczną, zapewnia różnorodną ofertę metod i form nauczania i wychowania:

zajęcia lekcyjne w szkole i przedszkolu
zajęcia wychowawcze w 14 świetlicach w poszczególnych klinikach szpitala
zajęcia w pracowni komputerowej istniejącej od 1990 roku
zajęcia w pracowni muzykoterapii funkcjonującej od 1985 roku
zajęcia w pracowni adaptacji funkcjonalnej
prezentacja prac dzieci w galerii „Guma do Żucia”, wystawy tematyczne oraz indywidualne. Galeria istnieje od 1992 roku
prezentacja prac dzieci w drugiej galerii „Tęczowe Okienko” istniejącej od 1996 roku
ciekawe wycieczki
uroczystości w sali widowiskowej i na oddziałach
wizyty znanych osób

Aktualnie Grono Pedagogiczne liczy 66 osób, w tym:
nauczyciele dyplomowani
nauczyciele mianowani
nauczyciele kontraktowi i stażyści

Dziennie obejmowanych opieką jest ok. 360 pacjentów



Galeria

Plik:CZD2.jpg
Plik:Warszawa-Centrum Zdrowia Dziecka.jpg
Plik:CZD3.jpg|Wejście główne
Plik:CZD4.jpg|Tablica pamiątkowa
Plik:CZD5.jpg|Przyszpitalna kaplica







