Lotus 16''' – samochód wyścigowy zaprojektowany przez Colina Chapmana i używany w wyścigach Formuły 1 i Formuły 2.

Historia
Pierwszy jednomiejscowy samochód Lotusa, model 12, nie był konkurencyjny w Formule 1. W związku z tym w 1958 roku Lotus wyprodukował drugi samochód jednomiejscowy – model 16. W modelu tym zostały użyte niektóre rozwiązania techniczne stosowane w samochodach Vanwall, nad którymi pracował Chapman w 1956 roku, stąd też Lotus 16 jest czasami nazywany "mini Vanwallem". Lotus 16 był bardzo niskim samochodem, skonstruowanym wokół konwencjonalnej stalowej kratownicy przestrzennej i niezależnego zawieszenia. Tylne zawieszenie zawierało tzw. goleń Chapmana, zastosowaną po raz pierwszy w Lotusie 12. W modelu zastosowano silniki Coventry Climax FPF R4 o różnych pojemnościach. Tylko jeden z ośmiu modeli był w pełni zgodny w regulacjami Formuły 1. Był on wyposażony w silnik 2,5 litra, umieszczony pod długą maską.

Samochód nie odnosił dobrych wyników (najlepszym rezultatem było czwarte miejsce Innesa Irelanda w Grand Prix Holandii 1959) i w 1960 roku został zastąpiony Lotusem 18.

Wyniki w Formule 1





Bibliografia
