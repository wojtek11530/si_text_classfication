Maserati Ghibli – nazwa trzech różnych modeli produkowanych przez włoskiego producenta samochodów - Maserati w latach 1966 - 1973 (1 generacja), 1992 - 1997 (2 generacja) i od 2013 roku (3 generacja).

Maserati Ghibli I

Maserati Ghibli I - sportowy dwuosobowy samochód produkowany przez Maserati w latach 1966 - 1973. Auto zostało zaprezentowane w 1966 roku.




Przez lata auto ulegało modernizacji i różniło się od modelu produkowanego w czasach późniejszych. Model Maserati Ghibli 500 SS produkowany był do roku 1974. Silnik w tym aucie to osiem cylindrów ustawione po cztery w dwóch rzędach, w rozwidleniu 90°. Blok silnika podobnie jak dwie głowice, wykonany jest ze stopów metali lekkich. Wał korbowy kuty osadzony jest na czterech łożyskach. Pośrodku między dwiema głowicami umieszczony są cztery gaźniki dwugardzielowe typu Weber.

Przy wewnętrznych ścianach obu tylnych błotników umieszczone są dwa zbiorniki paliwa każdy o pojemności 47 l. Paliwo pompowane jest do silnika przez dwie pompy elektryczne. Samochód ma dwa wlewy paliwa umieszczone po bokach pojazdu za bocznymi oknami.

Ghibi ma chowane przednie reflektory, a klamki są tego samego typu, co w starszym modelu Polskiego Fiata 125p - wystające. Z silnikiem o pojemności 5 l samochód uzyskuje prędkość od 0 do 100 km/h w ciągu 5,5 s. Oprócz wersji nadwoziowej coupe od 1968 roku samochód był produkowany w wersji kabriolet ze składanym dachem. Obie wersje opracowała firma Ghia.

Dane techniczne (V8 4.7)
Silnik
V8 4,7&nbsp;l (4719&nbsp;cm³), 2 zawory na cylinder, DOHC
Układ zasilania: cztery gaźniki Weber
Średnica cylindra × skok tłoka: 94,00 mm × 85,00 mm  
Stopień sprężania: 8,5:1
Moc maksymalna: 335 KM (246 kW) przy 5000 obr/min
Maksymalny moment obrotowy: 393 N•m przy 4000 obr/min

Osiągi
Przyspieszenie 0-100 km/h: 7,5 s
Przyspieszenie 0-160 km/h: 19,8 s
Prędkość maksymalna: 248 km/h

Dane techniczne (V8 4.9 SS)
Silnik
V8 4,9&nbsp;l (4930&nbsp;cm³), 2 zawory na cylinder, DOHC
Układ zasilania: cztery gaźniki Weber 40 DCNL 5''
Średnica cylindra × skok tłoka: 93,90 mm x 89,00 mm
Stopień sprężania: 8,5:1
Moc maksymalna: 340 KM (250 kW) przy 5500 obr/min
Maksymalny moment obrotowy: 480 N•m przy 4000 obr/min

Osiągi
Przyspieszenie 0-100 km/h: 6,0 s
Czas przejazdu pierwszych 400 m: 16,4 s
Prędkość maksymalna: 257 km/h



Maserati Ghibli II

Maserati Ghibli II zostało wskrzeszone w 1992 roku. W 1994 roku auto przeszło modernizację. 





Maserati Ghibli III

Maserati Ghibli III - samochód osobowy klasy średniej-wyższej produkowany przez Maserati od 2013 roku. Auto nie ma nic wspólnego poza nazwą z poprzednimi dwoma generacjami pojazdu.



Konstrukcja pojazdu to mieszkanka stali i aluminium. We wnętrzu pojazdu umieszczono ponad 8-calowy dotykowy wyświetlacz za którego pomocą sterować można wieloma funkcjami auta m.in. klimatyzacją. W 2013 roku za ten samochód w polskim salonie trzeba zapłacić około 350 tysięcy złotych . W styczniu 2014 roku samochód wyróżniony został tytułem Best in Class przyznawanym cyklicznie najbezpieczniejszym pojazdom ubiegłego roku przez Euro NCAP.

Silniki
Benzynowe
Pojemność skokowa: 2979 cm3
Rodzaj silnika: V6 Biturbo
Moc maksymalna: 330 KM przy 5000 obr/min
Maksymalny moment obrotowy: 500 Nm przy 4500 obr/min
Przyśpieszenie od 0 do 100 km/h: 5,6 s
Prędkość maksymalna: 263 km/h
Średnie zużycie paliwa: 9,6 l/100 km
Emisja CO2: 223 g/km

Wersje wyposażeniowe
S
Q4 - z napędem na obie osie




Bibliografia
Linki zewnętrzne
