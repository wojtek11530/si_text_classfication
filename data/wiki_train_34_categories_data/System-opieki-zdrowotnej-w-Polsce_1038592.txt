
Wacław Mayzel (ur. 12 września 1847 w Kunowie, zm. 19 kwietnia 1916 w Warszawie) – polski lekarz, histolog, w 1873 odkrył mitozę komórek zwierzęcych. 

Syn Józefa i Rozalii z Minheymerów. Uczył się w Gimnazjum św. Anny w Krakowie, następnie studiował na Wydziale Lekarskim Szkoły Głównej Warszawskiej w latach 1865–1870. Po otrzymaniu dyplomu był asystentem w katedrze histologii i embriologii Henryka Hoyera. W 1895 roku opuścił uczelnię i kontynuował badania samodzielnie, kierował prywatną pracownią diagnostyczno-cytologiczno-bakteriologiczną. Od 1908 był członkiem rzeczywistym Towarzystwo Naukowe Warszawskie. Zmarł w 1916 roku, pochowany jest na Cmentarzu Powązkowskim, kwatera 27, rząd 5, miejsce 4: (Mayzlowie).

W 1873 przetłumaczył na język polski O powstawaniu gatunków Karola Darwina. Prowadząc własne badania odkrył i opisał zjawisko mitotycznego podziału jądra od profazy do telofazy w komórkach zwierzęcych.

Wybrane prace
O szczególnych zjawiskach przy dzieleniu się jąder w komórkach nabłonkowych. Medycyna 3 (45), ss. 705-708, 1875

Bibliografia
