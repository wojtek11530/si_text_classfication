Baidu – najpopularniejsza wyszukiwarka internetowa w Chinach, której udział w miejscowym rynku wynosi 64%. Baidu była popularniejsza niż chińskojęzyczna wersja Google (30,9%). Po wycofaniu się, z powodu cenzury, Google z chińskiego rynku popularność Baidu gwałtownie wzrosła. To także jedna z najczęściej odwiedzanych stron w internecie – w maju 2006 roku została sklasyfikowana przez firmę Alexa Internet jako 4. na świecie, po Yahoo, MSN i Google (w listopadzie 2008 Baidu była na miejscu 11). Znajduje się pod adresem: .

Baidu powstała w 2000 roku, a od 5 sierpnia 2005 jest notowana na nowojorskiej giełdzie. Obecnie jest dostępna w języku chińskim i japońskim. Jej wejście na ten drugi rynek w marcu 2007 roku podsyciło spekulacje, że zamierza rzucić wyzwanie globalnemu liderowi: Google. Atutem Baidu ma być duża i rosnąca grupa chińskich internautów, która pod koniec 2006 roku wyniosła 137 milionów.

Nazwa
Nazwę wyszukiwarki można dosłownie przetłumaczyć jako sto razy lub sto stopni. Według założycieli pochodzi ona od wiersza ci pióra Xin Qiji, napisanego w&nbsp;XII&nbsp;wieku, w epoce Song (fragment): 

Po stokroć szukałem go w tłumieOdwróciwszy nagle głowęUjrzałemPośród migotania czerwonych latarni 

众里寻他千百度蓦然回首那人却在灯火阑珊处.

Usługi
Podobnie jak Google, Baidu nie ogranicza się do prowadzenia wyszukiwarki tekstowej. Na portalu www.baidu.com dostępne są, między innymi, także:
internetowa encyklopedia Baidu Baike () – chińska Wikipedia była do końca lipca 2008 całkowicie lub częściowo zablokowana
wyszukiwarka wiadomości w języku chińskim ()
wyszukiwarka plików mp3 ()
wyszukiwarka plików graficznych ()
forum internetowe ()
społecznościowy portal wiedzy () – prowadzony na takiej zasadzie jak typowe forum internetowe: jedni internauci wpisują pytania, inni na nie odpowiadają, a moderatorzy przyporządkowują je do dziedzin
słownik chińsko-angielski ().

Japońska wersja Baidu:
– oprócz wyszukiwarki tekstowej dostępna jest także wyszukiwarka plików graficznych.

Zobacz też
Linki zewnętrzne
