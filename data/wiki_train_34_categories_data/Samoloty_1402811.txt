Sud Aviation Caravelle – pasażerski samolot średniego zasięgu produkowany przez firmę Sud Aviation. Był pierwszym francuskim odrzutowym samolotem pasażerskim, który był używany przez 35 towarzystw lotniczych. Był też pierwszym samolotem komunikacyjnym z silnikami umieszczonymi w tyle kadłuba. 

Historia
Opublikowany przez francuskie ministerstwo lotnictwa w listopadzie 1951 roku opis osiągów turboodrzutowo napędzanego liniowca powietrznego dotyczył samolotu, który na międzynarodowym rynku mógłby konkurować z powodzeniem z brytyjskimi i amerykańskimi modelami w tej kategorii . Spośród sześciu narodowych firm, biorących udział w przetargu, wygrała firma Sud Aviation. Sud Aviation, po kilku fuzjach z innymi krajowymi przedsiębiorstwami, stała się w roku 1970 przedsiębiorstwem Société Nationale Industrielle Aérospatiale. Po dokonanych poprawkach pierwszego prototypu maszyny seryjne miały kadłub wydłużony o 141 cm, tak że mieściły 64 pasażerów. Caravelle I był dolnopłatem o konstrukcji całkowicie metalowej. Jego następca - model Caravelle III - został wyprodukowany w liczbie 78 samolotów z silnikami o większym ciągu. Do dalszych udoskonaleń zalicza się poszerzenie oszklenia kokpitu, silniejsze hamulce i przerywacze do zmniejszania siły nośnej. Kontynuacja prac nad serią doprowadziła do powstania samolotu Super Caravelle, który po raz pierwszy oderwał się od ziemi 3 marca 1964 roku. Była to przerobiona wersja podstawowego modelu Caravelle z dużą liczbą aerodynamicznych poprawek i z większym ciągiem napędu. Ten model mógł transportować do 108 pasażerów. Serię Caravelle zamyka Mk 12''', którego kadłub został jeszcze bardziej wydłużony o 323 cm dla transportu maksymalnej liczby pasażerów wynoszącej 140. Z powodu dużej masy użytkowej konstrukcja nośna musiała zostać wzmocniona, a jednocześnie trzeba było zwiększyć ciąg silników.

Wypadki
Samoloty tego typu brały udział w 82 wypadkach, z czego 65 zakończyło się całkowitym zniszczeniem maszyny.
Katastrofa lotu Sterling Airways 296 - W wyniku błędu pilota doszło do zderzenia się samolotu z górą. Zginęło 112 osób (wszyscy na pokładzie)
Katastrofa lotu Swissair 306 - 4 września 1963 samolot linii Swissair rozbił się na przedmieścia Durrenasch, przyczyną katastrofy był pożar. Życie straciło 80 osób (wszyscy na pokładzie).

Specyfikacja







