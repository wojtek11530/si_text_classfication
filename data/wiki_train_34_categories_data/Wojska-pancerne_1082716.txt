'''19 (Dolnosaksońska) Dywizja Pancerna (niem. ''19. Panzer-Division) – niemiecka dywizja pancerna z okresu II wojny światowej

Historia
Sformowana rozkazem z dnia 1 listopada 1940 roku po przeformowaniu 19 Dywizji Piechoty. Początkowo stacjonowała na terenie Niemiec, wchodząc w skład 11 Armii.

W czerwcu 1941 roku w ramach przygotowań do ataku na ZSRR włączona w skład 3 Grupy Pancernej Grupy Armii „Środek”. Bierze udział w walkach na środkowym odcinku frontu wschodniego do grudnia 1942 roku. 

W styczniu 1943 roku przesunięta na południowy odcinek frontu wschodniego, początkowo wchodzi w skład Grupy Armii „Don”, a później Grupy Armii „Południe”. W lipcu 1943 roku w składzie 4 Armii Pancernej bierze udział w bitwie na Łuku Kurskim walcząc w rejonie Biełgorodu, gdzie ponosi ciężkie straty. Następnie walczy na terenie Ukrainy pod Kijowem, Żytomierzem, Kamieńcem Podolskim. W lipcu 1944 roku wycofana z linii frontu i skierowana do Holandii, lecz już w sierpniu 1944 roku ponownie skierowana na front wschodni.

W sierpniu 1944 roku wchodzi w skład 9 Armii i bierze udział w walkach w rejonie Warszawy. Bierze udział w walkach o przyczółek warecko-magnuszewski i w bitwie pod Studziankami, niektóre jej pododdziały wzięły udział w tłumieniu powstania warszawskiego. Za wybitne zasługi położone w walce z polskimi powstańcami dowódca dywizji Hans Källner otrzymuje Dębowe Liście z Mieczami do Żelaznego Krzyża.

W listopadzie 1944 roku wycofana do odwodu OKH w rej. Piastów - Klwaty, Dabrówka, Janiszów, z miejscem postoju sztabu w Radomu, gdzie znajdowała się do rozpoczęcia ofensywy styczniowej w 1945 roku. 

W lutym 1945 roku skierowana na Śląsk, gdzie bierze udział w walkach w składzie 17 Armii, w rejonie Nysy i Otmuchowa. Następnie wycofuje się na Morawy, gdzie kapituluje w maju 1945 roku.

Dowódcy
gen. wojsk panc. Otto von Knobelsdorff (1940 – 1942)
gen. por. Gustav Schmidt (1942 – 1943)
gen. por. Hans Källner (1943 – 1944)
gen. por. Walter Denkert (1944)
gen. por. Hans Källner (1944 – 1945)
gen. mjr Hans-Joachim Deckert (1945)

Skład
1941
27 pułk pancerny (Panzer-Regiment 27'')
19 Brygada Strzelców (Schützen-Brigade 19'')
73 pułk strzelców (Schützen-Regiment 73'')
74 pułk strzelców (Schützen-Regiment 74'')
19 batalion motocyklowy (Kradschützen-Bataillon 19'')
19 pułk artylerii (Artillerie-Regiment 19'')
19 batalion rozpoznawczy (Aufklärungs-Abteilung 19'')
19 dywizjon przeciwpancerny (Panzerjäger-Abteilung 19'')
19 batalion pionierów (Pionier-Bataillon 19'')
19 batalion łączności (Nachrichten-Abteilung 19'')
1943
27 pułk pancerny (Panzer-Regiment 27'')
73 pułk grenadierów pancernych (Panzer-Grenadier-Regiment 73'')
74 pułk grenadierów pancernych (Panzer-Grenadier-Regiment 74'')
27 pułk artylerii pancernej (Panzer-Artillerie-Regiment 27'')
19 pancerny batalion rozpoznawczy (Panzer-Aufklärungs-Abteilung 19'')
272 dywizjon artylerii przeciwlotniczej (Heeres-Flak-Artillerie-Abteilung 272'')
19 dywizjon przeciwpancerny (Panzerjäger-Abteilung 19'')
19 pancerny batalion pionierów (Panzer-Pionier-Bataillon 19'')
19 pancerny batalion łączności (Panzer-Nachrichten-Abteilung 19'')

Latem 1943 dywizja posiadała 81 czołgów.


Bibliografia
