Erich Kempka (ur. 16 września 1910 w Oberhausen; zm. 24 stycznia 1975 we Freibergu nad Neckar) – obersturmbannführer SS, od 1934 roku osobisty kierowca Adolfa Hitlera.

Wczesne lata
Kempka urodził się w Oberhausen jako jedno z dziesięciorga dzieci górnika. Dziadkowie Kempki ze strony ojca byli pochodzenia polskiego i zostali uznani za Ruhrpolen. Pracował jako mechanik samochodowy dla producenta DKW.

Kariera

1 kwietnia 1930 roku wstąpił do NSDAP (numer legitymacji partyjnej 225639). Dwa lata później był jednym z ośmiu członków-założycieli SS-Begleit-Kommando. Do dnia 29 lutego 1932 służył jako kierowca Josefa Terbovena. W 1934 roku, zastąpił Juliusa Schrecka i Emila Maurice'a jako podstawowy kierowca Hitlera. W tym samym roku był obecny przy aresztowaniu Ernsta Röhma.

W dniu 1 grudnia 1937 r. wstąpił do Lebensborn. Był również odznaczony Totenkopfring przez Heinricha Himmlera. Jego żona Gerda (z domu Daranowski) rozwiodła się z nim i wyszła za mąż ponownie za Eckharda Christiana. W 1945 roku, gdy III Rzesza chyliła się ku upadkowi, Kempka towarzyszył Hitlerowi w Kancelarii Rzeszy, a następnie w bunkrze. W dniu 20 kwietnia, na dziesięć dni przed samobójstwem Hitlera, złożył mu życzenia urodzinowe. Kempka był jedną z osób odpowiedzialnych za spalenie ciała Hitlera. Po południu 30 kwietnia miał dostarczyć około 200 litrów benzyny do ogrodu na zewnątrz bunkra. Następnego dnia opuścił bunkier.

Po wojnie
20 czerwca, został schwytany przez amerykańskich żołnierzy w Berchtesgaden. Podczas procesów norymberskich, Kempka został wezwany do złożenia zeznań, gdyż twierdził, że widział Martina Bormanna zabitego przez radzieckie pociski przeciwpancerne w Berlinie. Zmarł w Freiberg am Neckar 24 stycznia 1975, w wieku sześćdziesięciu czterech lat.

Film i literatura
Erich Kempka został przedstawiony w filmie Upadek jako jeden z ostatnich mieszkańców bunkra Hitlera.

Był autorem wspomnień, na podstawie których Erich Kern opracował książkę "Byłem kierowcą Hitlera".

Linki zewnętrzne
