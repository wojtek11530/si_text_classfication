Abbott i Costello spotykają Kapitana Kidda – komedia amerykańska z 1952 roku w reż. Charlesa Lamonta z popularnego cyklu przygód Abbota i Costella. Film, jak wiele innych filmów z udziałem tej pary komików jest parodią filmów związanych z tematem piratów morskich.

Fabuła
Para komików występujących tym razem jako Oliver (Costello) i Rocky (Abbott) pracuje w pirackiej tawernie Pod Trupią Czaszką. Pewnego dnia przychodzi im obsługiwać słynnego pirata – kpt. Kidda i kobietę-pirata kpt. Bonney, którzy właśnie omawiają swoje interesy. Nieopatrzenie przyjaciele wchodzą w posiadanie będącej własnością Kidda mapy z Wyspą Czaszki na której ukryty jest olbrzymi skarb. Kidd, gdy orientuje się w sytuacji, wypływając po skarb, zwabia na swój okręt Oliviera i Rocky'ego z zamiarem odzyskania mapy. Mapa zostaje jednak w tym czasie zamieniona z listem miłosnym pewnej przygodnie poznanej przez obydwu bohaterów lady Jane i to właśnie on trafia w ręce Kidda. Po wielu zabawnych pomyłkach Kidd w końcu odzyskuje mapę i odnajduje ukryty skarb. Postanawia jednak "wykolegowć" wspólniczkę (kpt. Bonnie) i pozbyć się dwóch zbędnych marynarzy – wydaje po kryjomu polecenie ich zabicia. Sprytna kpt. Bonney jest jednak szybsza, załatwia ludzi Kidda i proponuje współprace Abbottowi i Costello celem odzyskania skarbu. Dwóm fajtłapom, zupełnie przez przypadek, całe przedsięwzięcie się udaje – odzyskują skarb i biorą do niewoli kpt. Kidda. 

Role
Bud Abbott jako Rocky
Lou Costello jako Oliver
Charles Laughton jako kpt. Kidd
Hillary Brooke jako kpt. Bonney
Fran Warren jako lady Jane

Linki zewnętrzne
