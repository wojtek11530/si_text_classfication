Aleksander Maciej Ossoliński herbu Topór (ur. 1725, zm. w 21 stycznia 1804 w Rudce, a pochowany w Wyszkowie) – polski hrabia, starosta drohicki w latach 1757-1774]], sokołowski, sulejowski, mszczonowski, miecznik wielki litewski od 1775 roku,  odznaczony Orderem Orła Białego (8.10.1777). 
Pochodzenie
Drugi syn Jana Stanisława Ossolińskiego i Ludwiki Załuskiej. Jego stryjeczny brat Józef Kanty Ossoliński na prośbę swego ojca Franciszka Maksymiliana Ossolińskiego podarował mu w 1759 roku po ojcu majątek Rudka z przyległościami. Po ojcu odziedziczył Aleksander Maciej miasteczko Mokobody i   Wyszków_(powiat_węgrowski)

Majątek i kariera
W młodości w 1739 roku został wysłany przez rodziców do stryja 
Franciszka Maksymiliana do Lunéville (ur. 2 kwietnia 1676, zm. 1 lipca 1756 w Malgrange). W Luneville był on ulubieńcem Franciszka Maksymiliana, który nazywał go zdrobniale Oleś. Po powrocie do kraju w 1742 roku osiadł w rodzinnych dobrach i wkrótce uzyskał tam drohickie starostwo grodowe. 
Za swą siedzibę obrał majątek Rudka, w którym w roku 1763 gruntownie przebudował znajdujący się tam stary dwór z 1718 roku, wybudowany na miejscu wcześniejszego drewnianego przez Franciszka Maksymiliana Ossolińskiego. Ukończył on w 1788 roku budowę kościoła parafialnego w Wyszkowie fundowanego jeszcze przez jego ojca. 

Był członkiem konfederacji Czartoryskich w 1764 roku i posłem na sejm konwokacyjny (1764)  z ziemi drohickiej. 
Po elekcji Stanisława Poniatowskiego uzyskał od niego kilka urzędów ziemskich na Podlasiu, brał też udział w sejmikach ziemskich i sejmach. W 1766 roku był posłem na Sejm Czaplica z ziemi drohickiej .

W 1775 roku został kawalerem Orderu Świętego Stanisława.

Małżeństwo i potomstwo
Aleksander był dwukrotnie żonaty. Po raz pierwszy w 1752 roku z Kunegundą Dembowską zmarłą najprawdopodobniej przy porodzie w 1753 roku, z którą miał syna Jana Onufrego Ossolińskiego- starostę drohickiego i prezesa sądu apelacyjnego Księstwa Warszawskiego. 

Ożenił się po raz drugi 9 września 1757 roku, z Benedyktą Antoniną de Löwendal (1735-1778) - córką Włodzimierza de Löwendal marszałka Francji i Barbary Szembek. Z drugiego małżeństwa miał córkę Annę, (którą jako stryjeczną bratanicę poślubił Józef Salezy Ossoliński, a po rozwodzie z nim Kazimierz Krasiński), oraz syna; Józefa Kajetana Ossolińskiego (ur. 1758 - zm. 1834) - Kasztelana podlaskiego od 1790, senatora Królestwa Kongresowego w latach 1822-1824 i starostę sandomierskiego 

Bibliografia
Polski Słownik Biograficzny - t. 18
W. Dworzaczek („Genealogia” i „Teki Dworzaczka”) - dw.15532

















