Ptasie Gniazda (niem. Vogelsteine, Vogelneststeine) – grupa granitowych skałek w Sudetach Zachodnich, w polskiej części pasma Karkonoszy, na zachód od szczytu Babińca, na wysokości ok. 985 m n.p.m..

Składają się z paru granitowych ostańców o wysokości kilku m. Można tu obserwować spękania biegnące w trzech kierunkach oraz nieregularne (cios granitowy). Miejscami gęsto przebiegający cios odprężeniowy doprowadził do powstania form "wietrzenia materacowego". Na niektórych skałkach występują kociołki wietrzeniowe.

W Ptasich Gniazdach występują pegmatyty z ciekawymi kolekcjonersko minerałami, wśród których są: beryl, w tym akwamaryn (jedyna lokalizacja w Karkonoszach), allanit, granat (minerał), ilmenit 

Turystyka
Na północ od skałek i dużo niżej przechodzi szlak turystyczny:
zielony – prowadzący z Jakuszyc na Halę Szrenicką 

Skałki stanowią punkt widokowy, z którego roztacza się panorama na Góry Izerskie.



Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7


