Karkonoski Padół Śródgórski (niem. Leiterwegsenke) – region w północnej części Karkonoszy, w Sudetach Zachodnich.

Znajduje się w północnej części Karkonoszy pomiędzy Pogórzem Karkonoskim na północy a Śląskim Grzbietem na południu. Jest to wyraźne obniżenie, prawdopodobnie o założeniach tektonicznych. Jego obszar składa się z kopców i wzniesień pooddzielanych przełomowymi dolinami potoków. Granica północna jest niezbyt wyraźna, południowa zaznacza się dużo bardziej.

W dolinach znajdują się zabudowania niektórych miejscowości karkonoskich i podkarkonoskich: Szklarskiej Poręby, Michałowic, Jagniątkowa, Zachełmia, Podgórzyna, Przesieki,
Borowic, Karpacza.

Cały obszar Padołu zbudowany jest z granitu karkonoskiego z podrzędnymi skałami żyłowymi – porfirami i lamprofirami.

Zobacz też
padół

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK „Kraj”, Warszawa – Kraków, 1993, ISBN 83-7005-168-5.
Alfred Jahn: Karkonosze – rys morfologiczny, Czasopismo Geograficzne, 1952, t. XXIII/XXIV, s. 107-121.
Piotr Migoń, Jacek Potocki Karkonosze polskie i czeskie, Wrocław, 2002, ISBN 83-86645-65-2.
Mapa turystyczna Karkonosze polskie i czeskie 1:25&nbsp;000, Wydawnictwo „Plan”, Jelenia Góra, ISBN 83-88049-26-7.


