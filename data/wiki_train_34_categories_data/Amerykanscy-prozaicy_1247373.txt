Martha Grimes (ur. 2 maja 1931 w Pittsburghu) – amerykańska pisarka, autorka powieści detektywistycznych.

Zarys biografii
Jest córką prawnika Williama Dermita Grimesa i June Dunnington, właścicielki hotelu „Mountain Lake” w miejscowości Mountain Lake Park w zachodnim Maryland, gdzie spędziła większość dzieciństwa. Wspomnienia z tego okresu wykorzystała w powieściach Stacja Cold Flat Junction i Hotel Belle Rouen. Studiowała na University of Maryland i pracowała jako nauczycielka języka angielskiego, a swoją pierwszą książkę napisała dopiero po czterdziestce.

Najbardziej popularne są jej cykle powieściowe z inspektorem Scotland Yardu Richardem Jurym oraz Emmą Graham. Jej debiutem pisarskim była – rozpoczynająca pierwszy ze wspomnianych cykli – powieść Pod Huncwotem (The Man With A Load Of Mischief, 1981), w Polsce wydana dopiero w lutym 2008. Jej książki wielokrotnie trafiały do pierwszej dziesiątki bestsellerów „New York Timesa”, a pierwszą z nich była The Five Bells and Bladebone, dziewiąta z kolei powieść poświęcona brytyjskiemu inspektorowi. W 1983 zdobyła także nagrodę Nero Wolfe'a „za najlepszą powieść kryminalną” – The Anodyne Necklace.

Twórczość
Cykl z inspektorem Richardem Jurym
The Man With a Load of Mischief (1981) – wyd. pol. Pod Huncwotem, W.A.B. 2008
The Old Fox Deceiv'd (1982) – wyd. pol. Pod Przechytrzonym Lisem, W.A.B. 2008
The Anodyne Necklace (1983) – wyd. pol. Pod Anodynowym Naszyjnikiem, W.A.B. 2009
The Dirty Duck (1984) – wyd. pol. Pod Zawianym Kaczorem, W.A.B. 2010
The Jerusalem Inn (1984) – wyd. pol. Zajazd „Jerozolima”'', W.A.B. 2011 
Help the Poor Struggler (1985) – wyd. pol. Przystań nieszczęsnych dusz, W.A.B. 2013 
Deer Leap (1985)
I Am the Only Running Footman (1986)
The Five Bells and Bladebone (1987)
The Old Silent (1989)
The Old Contemptibles (1991)
The Horse You Came In On (1993)
Rainbow's End (1995)
The Case Has Altered (1997)
The Stargazey (1998)
The Lamorna Wink (1999)
The Blue Last (2001)
The Grave Maurice (2002)
The Winds of Change (2004)
The Old Wine Shades (2006)
Dust (2007)
The Black Cat (2010)
Vertigo 42''
Cykl z Emmą Graham
Hotel Paradise (1996) – wyd. pol. Hotel Paradise, W.A.B. 2006
Cold Flat Junction (2000) – wyd. pol. Stacja Cold Flat Junction, W.A.B. 2007
Belle Ruin (2005) – wyd. pol. Hotel Belle Rouen, W.A.B. 2007
Cykl z Andi Oliver
Biting the Moon (1999)
Dakota (2008)
Inne
Send Bygraves (1990) – poemat
The End of the Pier (1993) – powieść, której główną postacią jest Maud Chadwick, jedna z bohaterek cyklu z Emmą Graham
The Train Now Departing (2001) – nowele
Foul Matter (2004) – powieść

Ekranizacje
W 2013 Pod Huncwotem (The Man With a Load of Mischief)''  został nakręcony jako film przez niemiecką ZDF i austriacką ORF, pod tytułem Der Tote im Pub (Martwy mężczyzna w pubie).

Bibliografia
[dostęp 2013-02-24]






