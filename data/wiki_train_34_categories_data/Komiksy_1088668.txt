Iron Man (alter ego Anthony Edward „Tony” Stark) – fikcyjna postać (superbohater) znana z licznych serii komiksowych wydawanych przez Marvel Comics, oraz różnych adaptacji, bazujących na komiksowych publikacjach. Jego twórcami są scenarzyści Stan Lee, Larry Lieber, oraz rysownicy Don Heck i Jack Kirby, zadebiutował on w magazynie Tales of Suspense vol.1 #39'' (marzec 1963). Oryginalnie przygody z jego udziałem miały silnie antykomunistyczny wydźwięk, a motywem powstania postaci był zagadnienie roli amerykańskiego przemysłu zbrojeniowego w walce z komunizmem w zimnowojennym wyścigu zbrojnym. Później doszły motywy korupcji korporacyjnej i terroryzmu. 

Iron Man jest superbohaterem, który walczy ze zbrodnią za pomocą skonstruowanych przez siebie serii cybernetycznych zbroi, wyposażonych w najnowocześniejsze technologie. Jako Tony Stark prowadzi życie bogatego przedsiębiorcy i filantropa, kierującego konglomeratem Stark Industries. Jest członkiem elitarnej grupy superherosów o nazwie Avengers. 

Na podstawie komiksów Marvela powstały cztery filmy fabularne, będące częścią serii filmów (Marvel Cinematic Universe) z jego udziałem: Iron Man (Iron Man) w 2008 roku, jego kontynuacja Iron Man 2'' (Iron Man 2'') z roku 2010, film Avengers (The Avengers) z 2012, Iron Man 3'' (Iron Man 3'') z 2013 roku. Ma również pojawić się w kontynuacji filmu Avengers pod tytułem ''''. We wszystkich tych filmach w rolę Tony'ego Starka/Iron Mana wcielił się aktor Robert Downey Jr. (w polskiej wersji językowej filmów Avengers i Iron Man 3'' głosu użyczył mu Mariusz Bonaszewski). Pojawił się również w różnych serialach animowanych m.in '''' (Iron Man: The Animated Series) z lat 1994-1996, gdzie głosu w wersji polskiej użyczył mu Jacek Bończyk, '''' z lat 2009-2009, gdzie głosu w polskiej wersji użyczył mu Ziemowit Pędziwiatr, '''' (The Avengers: Earth's Mightiest Heroes) z lat 2010-2013, gdzie w wersji polskiej głosu pod postać Tony'ego podłożył Jakub Szydłowski, czy też emitowanej od 2013 serialu animowanego '''' (Avengers Assemble), gdzie głosu w wersji polskiej użyczył mu Robert Jarociński. 

W zestawieniu 50 najlepszych postaci komiksowych magazynu filmowego Empire, Iron Man zajął 17. miejsce. Natomiast w zestawieniu 100 najlepszych komiksowych bohaterów amerykańskiego portalu internetowego IGN, bohater uplasował się na 12 miejscu. 

Opis postaci
Tony Stark urodził się w bogatej rodzinie przemysłowców i już jako młodzieniec zapowiadał się jako przyszły filar amerykańskiego kapitalizmu. Już w wieku 15 lat zaczął studiować elektrotechnikę na MIT. Po śmierci swoich rodziców w wypadku samochodowym, w wieku 21 lat przejął rodzinny majątek i firmę specjalizującą się w przemyśle zbrojeniowym o nazwie Stark Industries, kierowaną niegdyś przez jego ojca - Howarda Starka. Wspierając amerykański wysiłek w walce z komunizmem, Tony odpowiedzialny był za dostarczanie i testowanie nowych technologii na potrzeby sił zbrojnych. W oryginalnej genezie z Tales of Suspense vol.1 #39'', w czasie wojny wietnamskiej padł ofiarą ataku komunistycznych watażków. Ciężko ranny przez odłamek szrapnela, który trafił go w klatkę piersiową, Tony dostał się do niewoli komunistów wietnamskich. Został zmuszony przez porywaczy do skonstruowania dla nich broni. Zamiast tego, wraz z współwięźniem, profesorem fizyki - Ho Yinsenem, skonstruował zbroję, która pomogła mu w ucieczce. Później odkrył, że zginąłby, gdyby kiedykolwiek usunął płytkę magnetyczną, która trzyma odłamki szrapneli z dala od jego serca. 

Na bazie prototypu zbroi zaczął tworzyć kolejne, bardziej udoskonalone modele. Wśród jego wczesnych wrogów byli głównie sowieccy złoczyńcy m.in.: Czarna Wdowa, Crimson Dynamo i Titanium Man. Oprócz nich w gronie antagonistów Iron Mana znaleźli się tacy przeciwnicy tacy, jak: Mandaryn, Whiplash, organizacja A.I.M., Fin Fang Foom, Madame Masque i M.O.D.O.K.. Motyw walki Iron Mana z Azjatyckim Mandarynem miał wydźwięk polityczny, albowiem odzwierciedlał zmagania cywilizacji zachodu ze światem orientalnym, w czasie wojny w Wietnamie. W komiksie The Avengers vol.1 #1'' z września 1963 roku wraz z Hulkiem, Ant-Manem, Wasp i Thorem, sformował drużynę znana jako Avengers, by razem stawić czoło nikczemnemu Lokiemu. 

W otoczeniu Tony'ego znalazły się takie postacie jak sekretarka i kochanka Pepper Potts oraz szofer i asystent Happy Hogan. Wczesne historie przedstawiały romans Potts ze Starkiem, a jednocześnie miłość Happy'ego Hogana do Potts, tworząc trójkąt miłosny między głównymi bohaterami. Ostatecznie Potts i Hogan pobrali się w Tales of Suspense vol. 1 #91'' i przez jakiś czas zniknęli z kart komiksów, choć obie postacie odegrały rolę m.in. w crossoverze Civil War i późniejszych historiach komiksowych. Kolejna ważną postacią był dobry przyjaciel Tony'ego i pilot - James Rhodes. Stworzony przez Davida Michelinie'ego i Boba Laytona, James Rhodes zadebiutował w komiksie Iron Man vol. 1 #118'' z 1979 roku. Rhodes przywdział zbroję Iron Mana w czasie, kiedy Tony odniósł poważne obrażenia (Iron Man vol. 1 #170''), a w Iron Man vol. 1 #284'' zyskał własną (cięższą) zbroję i stał się pomocnikiem superbohatera, znanym jako War Machine.

Ważniejszymi historiami z udziałem tej postaci są m.in. Demon in a Bottle (Iron Man vol. 1 #128'' z listopada 1979 roku), opowiadająca o zmaganiach bohatera z alkoholizmem, czy też historia Doomquest (Iron Man vol. 1 #149-150'' z 1981 roku), w której Iron Man i Doctor Doom cofnęli się w czasie do czasów króla Artura. Historia zatytułowana Stark Wars (została ona później przemianowana na popularny tytuł Armor Wars I) z Iron Man vol. 1 #225-#231'' (wydawana oryginalnie od grudnia 1987 do czerwca 1988) opowiada o tym jak Stark obsesyjnie tropił i niszczył wszelką stworzoną przez siebie technologię jaka dostałą się obce ręce, w tym tę, która była na użytku armii amerykańskiej. Natomiast w sześcioczęściowej historii Extremis (Iron Man vol. 4 #1-6'' wydawanej od stycznia 2005 do kwietnia 2006) autorstwa Warrena Ellisa, Tony zaaplikował sobie nanotechnologicznego wirusa, który wykształcił w jego organizmie interfejs łączący jego układ nerwowy ze zbroją. 

Moce i umiejętności
Tony'ego Starka cechuje ogromna pomysłowość i przedsiębiorczość. Dzięki ogromnej wiedzy jaką posiadł udało mu się skonstruować cybernetyczną zbroję (pierwszy model miał mu jedynie posłużyć w ucieczce z niewoli u komunistów wietnamskich). Później skonstruował całą serię bardziej zaawansowanych zbroi dających mu nadludzka siłę i odporność na różnego rodzaju ataki zewnętrzne, zdolność latania (dzięki zainstalowanemu w zbroi napędowi odrzutowemu). Jego główną bronią są promienie repulsora, które wystrzeliwuje z rękawic, projektor unibeam zamontowany na napierśniku, oraz innego rodzaju uzbrojenia.
Zbroje Iron Mana
Kolejne wersje kostiumu Iron Mana (wersja filmowe):

Mark I – pierwszy kostium Starka. Tony miał jego projekt w swoim domowym komputerze. Skonstruował go w jaskini przy pomocy Yinsena. Miał bardzo mocny pancerz, ale był wolny. Pierwszy reaktor łukowy mógł go zasilać przez 15 minut. Dawał Tony'emu dużą siłę. Był uzbrojony w miotacze płomieni na ramionach i wyrzutnię rakiet na lewym przedramieniu. Mógł latać, ale powoli i nie był zwrotny. Po rozbiciu się Starka na pustyni, kostium rozleciał się na kawałki. Kawałki kostiumu zostały znalezione przez terrorystów, którzy zdołali go odbudować i unowocześnić, m.in. zmodyfikowali jego wygląd, dodali oprogramowanie i wzmocnili uzbrojenie. Kostium został zabrany przez Obadiaha Stane'a, który chciał zabić Tony'ego i wzorując się na zbroi Mark I zbudował swoją zbroję o nazwie Iron Monger. Obadiah zasilał kostium nowym reaktorem łukowym, który zabrał Tony'emu. Pierwotna wersja kostiumu stała w Stark Industries gdy Pepper z agentami przyszli po Obediaha. Rekonstrukcja zbroi stał w gablocie w domu Tony'ego. Została zniszczona w ataku na dom Starka w Iron Man 3''.
Mark II – drugi kostium Starka. Jest to mocno zmodyfikowany Mark I. Zmienił się jego wygląd, dodano łącze z domowym komputerem Starka, Jarvisem, kombinezon jest zdolny do lotu. Do latania wystarczy 3% mocy reaktora. Jest uzbrojony w broń w postaci impulsów generowanych przez stabilizatory lotu na dłoniach. Jest koloru szarego. Jego słabością jest cienka powłoka, która obladza się po przekroczeniu pułapu 12 km. Mark II został w drugiej części filmu zabrany przez ppłk Jamesa Rhodesa (przyjaciela Tony'ego) do bazy wojskowej. Tam został przebudowany w kostium War Machine. Replika została zniszczona w ataku na dom Starka w Iron Man 3''.
Mark III – unowocześniona wersja Mark II. Ten kostium jest zbudowany ze stopu tytanu i złota, jest pomalowany na czerwono w niektórych fragmentach (przed dodaniem czerwonego koloru był cały złoty). Ma większe wyposażenie, m.in. flary w udach, wyrzutnia rakiet w prawym przedramieniu oraz miotacz piersiowy w miejscu reaktora. Została zniszczona w ataku na dom Starka w Iron Man 3''.
Mark IV – Oprócz kilku szczegółów w wyglądzie, nie różni się zbytnio od Mark III. Podzieliła los pozostałych zbroi.
Mark V – pierwszy raz pojawia się w filmie Iron Man 2''. Jest to przenośny kostium, który nieużywany wygląda jak walizka. Po włączeniu rozkłada się na całym ciele. Jest uzbrojony w broń w postaci impulsów generowanych przez stabilizatory lotu na dłoniach. Została zniszczona w Iron Man 3'' w ataku na dom Starka.
Mark VI – kolejny kostium Tony'ego. Jest zasilany przez reaktor z nowym rdzeniem. Jego najsilniejsza broń to promienie laserowe, których generatory są umieszczone na nadgarstkach. Jest to jednorazowa broń – Tony użył jej w walce z dronami Ivana Vanko. Zniszczono ją w ataku na dom Starka.
Mark VII – Zbroja wykorzystana przez Starka w walce z Lokim i armią z kosmosu w filmie Avengers. Nie różni się znacznie od poprzedniego modelu poza promieniami laserowymi, które nie są już jednokrotnego użytku, dodatkowymi rakietami, dużym zapasem amunicji oraz wzmocnionym pancerzem. W czasie złapania pocisku jądrowego można zobaczyć, że zbroja została wyposażona na korpusie w dodatkowe silniki. Podzieliła los pozostałych zbroi.
Mark VIII-XLI - różne zbroje mające swoje własne specyficzne cechy. Mogły być sterowane przez Tony'ego (nikogo więcej nie rozpoznawały) lub Jarvisa. Te zbroje były konstruowane w tajemnicy przez Tony'ego. Pewna część została zniszczona przez żołnierzy extremis z AIM, reszta z wyraźnego rozkazu Tony'ego. Ukazały się w Iron Man 3''.
Mark XLII (42) - najgorszy, mający wiele wad, wymagających poprawek, prototyp skafandra przechwytującego. Została zniszczona z rozkazu Starka założona na Aldricha Killiana. Pokazała się w Iron Man 3''.
War Machine Mark I– ten kombinezon to zmodyfikowany Mark II. Mark II został zabrany Tony'emu przez jego przyjaciela Rhodey'ego i przebudowany w bazie wojskowej. Jedyne zmiany to zmiana w wyglądzie i uzbrojeniu. Uzbrojenie stanowią m.in.: karabin FN F2000, karabin maszynowy M134 Minigun, granatnik, karabin M24 i pistolet półautomatyczny. Dodatkowym uzbrojeniem jest kinetyczny pocisk powietrze-powietrze, który (według Justina Hammera) jest niszczycielską bronią zdolną rozwalić "bunkier pod bunkrem, który właśnie rozwaliłeś".
War Machine Mark II Iron Patriot - ulepszona i wzmocniona zbroja ppłk Jamesa Rhodesa. Została pomalowana na styl Kapitana Ameryki.
Iron Monger - ulepszona wersja Mark I stworzona przez Obadię Stane'a. Było to coś w rodzaju wielkiego Mark I. Zbroja została zniszczona w wybuchu reaktora łukowego w zakładach Starka.

Postacie drugoplanowe
Virginia „Pepper” Potts/Rescue – osobista asystentka Starka, później jego kochanka. Była też żoną Harolda Hogana. Ostatnio, dzięki cybernetycznym ulepszeniom i własnej zbroi, stała się bohaterką o pseudonimie Rescue.
James „Rhodey” Rhodes/War Machine/Iron Patriot – osobisty pilot i jeden z najlepszych przyjaciół Starka, a także jego pomocnik w walce ze złem. Posiada własną zbroję.
Edwin Jarvis - osobisty lokaj Tony'ego. W wersji filmowej system komputerowy o nazwie J.A.R.V.I.S..
Harold „Happy” Hogan - były bokser, a później szofer i osobisty asystent Starka. Był mężem Virginii Potts. Obecnie nie żyje.
S.H.I.E.L.D.''' - fikcyjna agencja wywiadowcza w uniwersum Marvela. Nazwa agencji stanowi skrót, który rozwija się różnorako: pierwotnie Supreme Headquarters, International Espionage, Law-Enforcement Division, od 1991 Strategic Hazard Intervention Espionage Logistics Directorate, a w wersji filmowej Strategic Homeland Intervention, Enforcement, and Logistics Division. Kierowana jest przez Nicka Fury'ego.
Nicholas „Nick” Fury - bohater II wojny światowej, a później szpieg i dyrektor agencji wywiadowczej S.H.I.E.L.D.. W uniwersum Ultimate i wersji filmowej jest Afroamerykaninem. 
Avengers - drużyna czołowych superbohaterów uniwersum Marvela, której członkiem jest Iron Man.
Ho Yinsen - azjatycki fizyk przetrzymywany razem ze Starkiem przez komunistów wietnamskich pod dowództwem Wong-Chu. Pomógł w budowaniu pierwszej zbroi. Zginął podczas ucieczki.
Howard i Maria Starkowie – rodzice Tony'ego. Zginęli w wypadku samochodowym. Po ich śmierci Tony odziedziczył firmę Stark Industries. 
Bethany Cabe - była ochroniarz i prywatny detektyw. Pracowała jako ochroniarz Tony'ego Starka i ostatecznie została jego kochanką.

Antagoniści
Mandarin - jeden z arcy-wrogów Iron Mana. Chiński szlachcic (potomek Czyngis-chana), naukowiec i były dyplomata, który stał się zbrodniarzem. Zaznajomiony ze sztukami walki, a także wyposażony w Dziesięć Pierścieni Mocy i inną pozaziemską technologię, którą pochodzi ze statku kosmitów. Mandarin jest opętany obsesją zawładnięcia światem. Jego wersja filmowa był oszustem, mającym odwrócić uwagę od prawdziwego złoczyńcy.
Obadiah Stane/Iron Monger – przemysłowiec, który ukradł Tony'emu jego firmę Stark Industries. Na bazie pierwszej zbroi Tony'ego, zbudował własną, stając się groźnym przeciwnikiem bohatera. Ma syna o imieniu Ezekiel, który również jest złoczyńcą.
Justin Hammer - genialny przestępca i długoletni przeciwnik Iron Mana. Zatrudnia on superzłoczyńców jako swoich najemników.
Advanced Idea Mechanics (A.I.M.)''' - organizacja terrorystyczna złożona z genialnych naukowców i ich najemników. Posługuje się wysoce zaawansowaną technologią. Kierowana jest przez M.O.D.O.K.a. 
George Tarleton/M.O.D.O.K.''' - dawniej technik pracujący dla A.I.M.. Pod wpływem mutagenów został przemieniony odrażającego super-geniusza, który przyjął nazwę od skrótu Mental Organism Designed Only for Killing (Mentalny Organizm Zaprojektowany Tylko by Zabijać).
Anton Vanko/Crimson Dynamo I - sowiecki odpowiednik Iron Mana, noszący potężną zbroję. Później jego kombinezonu i pseudonimu używało wielu wrogów superbohatera. Jego wersja filmowa znacznie różni się od komiksowego pierwowzoru.
Giulietta Nefaria/Whitney Frost/Madame Masque - urodzona jako Giulietta Nefaria, Madame Masque jest córka złoczyńcy Count Nefaria. Chowa swoją oszpecona twarz za złota maską. Jest rozdarta między posłuszeństwem wobec ojca a miłością do Iron Mana.
Fin Fang Foom - pozaziemski smok z planety Kakaranthara. 
Spymaster - troje najemników i mistrzów szpiegostwa: pierwszy o nieznanych personaliach, drugi o nazwisku Nathan Lemon i trzeci o nazwisku Sinclair Abbot.
Blizzard - nazwa kilku złoczyńców używających broni zamrażającej.

Adaptacje

Filmy kinowe
Iron Man (Iron Man), reż: Jon Favreau (2008)
Incredible Hulk (Incredible Hulk), reż: Louis Leterrier (2008)
Iron Man 2'' (Iron Man 2''), reż: Jon Favreau (2010) 
Avengers (The Avengers), reż: Joss Whedon (2012)
Iron Man 3'' (Iron Man 3''), reż: Shane Black (2013) 
'''', reż: Joss Whedon (2015)

Filmy animowane
Ostateczni mściciele (Ultimate Avengers: The Movie), reż: Curt Geda, Steven E. Gordon, Bob Richardson (2006)
Ostateczni mściciele 2'' (Ultimate Avengers 2''), reż: Will Meugniot, Richard Sebast (2006) 
Niezwyciężony Iron Man (The Invincible Iron Man), reż: Patrick Archibald, Jay Oliva (2007)
Mściciele przyszłości (Next Avengers: Heroes of Tommorow), reż: Jay Oliva (2008)
Hulk na obcej planecie (Planet Hulk), reż: Sam Liu (2010) 
'''', reż: Hiroshi Hamasaki, Hiroshi Hamazaki (2013)
'''', reż: Eric Radomski, Leo Riley (2013) 
Avengers Confidential: Black Widow & Punisher, reż: Kenichi Shimizu (2014)

Seriale animowane
The Marvel Super Heroes (1966)
Spider-Man (1981-1982)
Człowiek-Pająk i jego niezwykli przyjaciele (Spider-Man and His Amazing Friends) (1981-1983) 
'' (Iron Man: The Animated Series) (1994-1996)
Incredible Hulk (Incredible Hulk) (1996-1997)
Avengers (The Avengers: United They Stand) (1999-2000)
Fantastyczna Czwórka (Fantastic Four: World’s Greatest Heroes) (2006-2007)
'''' (2008-2009)
Super Hero Squad (The Super Hero Squad Show) (2009-2011)
'''' (The Avengers: Earth's Mightiest Heroes) (2010-2013) 
Mega Spider-Man (Ultimate Spider-Man) (2012-obecnie) 
Lego Marvel Super Heroes: Maximum Overload (2013)
Hulk i agenci M.I.A.Z.G.I.'' (Hulk and the Agents of S.M.A.S.H.'') (2013-obecnie)
'''' (Avengers Assemble) (2013-obecnie)

Gry komputerowe
Captain America and The Avengers - na platformy: NES, SNES, Sega Mega Drive/Genesis, Game Boy, Sega Game Gear i automat do gry (1991)
Marvel Super Heroes - na platformy: Sega Saturn, PlayStation, Xbox Live Arcade, PlayStation Network i automat do gry (1995/1997/2012)
Marvel Super Heroes: War of the Gems - na platformę: SNES (1996)
Iron Man and X-O Manowar in Heavy Metal - na platformy: PlayStation, Sega Saturn, Game Boy, Sega Game Gear i DOS (1996)
Marvel vs. Capcom 2: New Age of Heroes - na platformy: Dreamcast, PlayStation 2, Xbox i automat do gry (2000)
The Invincible Iron Man - na platformę: Game Boy Advance (2002)
The Punisher - na platformy: PlayStation 2, Xbox i Microsoft Windows (2005)
Marvel Nemesis: Rise of the Imperfects - na platformy: PlayStation 2, Xbox, GameCube, PSP i Nintendo DS (2005)
'''' - na platformy: PlayStation 2, PlayStation 3, Xbox, Xbox 360, Wii, Game Boy Advance i Microsoft Windows (2006)
The Incredible Hulk - na platformy: PlayStation 2, PlayStation 3, Xbox 360, Wii, Nintendo DS i Microsoft Windows (2008)
Marvel: Ultimate Alliance 2'' - na platformy: PlayStation 2, PlayStation 3, Xbox 360, Wii, PSP i Nintendo DS (2009)
Marvel Super Hero Squad - na platformy: PlayStation 2, Wii, PSP i Nintendo DS (2009)
Marvel vs. Capcom 3: Fate of Two Worlds - na platformy: PlayStation 3, Xbox 360 (2011)
Ultimate Marvel vs. Capcom 3'' - na platformy: PlayStation 3, Xbox 360, PlayStation Vita (2011)
Marvel Super Hero Squad Online - na platformy: Microsoft Windows, OS X (2011)
Marvel Super Hero Squad: Comic Combat - na platformy: PlayStation 3, Xbox 360, Wii (2011)
Marvel Avengers: Battle for Earth - na platformy: Xbox 360, Wii U (2012)
Lego Marvel Super Heroes - na platformy: PlayStation 3, PlayStation Vita, PlayStation 4, Xbox One, Nintendo DS i OS X (2013).


Zobacz też
Marvel Comics
Avengers

Linki zewnętrzne
