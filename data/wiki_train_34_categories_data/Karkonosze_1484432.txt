Sobiesz (niem. Säbrich, 633 m n.p.m.) – szczyt w Karkonoszach, w obrębie Pogórza Karkonoskiego.

Położony jest w zachodniej części Pogórza Karkonoskiego, nad najwyżej położonymi zabudowaniami Sobieszowa. Leży w grzbiecie odchodzącym od Grzybowca ku północnemu wschodowi. W grzbiecie tym występują: Trzmielak, Sobiesz i Ostrosz. Pod szczytem Sobiesza występują pojedyncze skałki.

Jak cały grzbiet, zbudowany jest z granitu karkonoskiego.

Porośnięty lasem regla dolnego.

Turystyka
Szlaki turystyczne:
– niebieski, prowadzący z Sobieszowa pod szczytem góry na Trzmielak i dalej na rozdroże pod Grzybowcem, a dnem doliny pod jego zachodnim zboczem (Cichą Doliną)  żółty szlak z Piechowic na Grzybowiec.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK ”Kraj”, Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo ”Plan”, Jelenia Góra, ISBN 83-88049-26-7




