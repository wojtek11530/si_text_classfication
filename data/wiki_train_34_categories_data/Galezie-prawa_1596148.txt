
Józef Ignacy Tadeusz Rybiński herbu Radwan (ur. w kwietniu 1745, zm. 4 stycznia 1806) – duchowny katolicki, w latach 1765-1774 kanonik krakowski, w 1774 mianowany biskupem tytularnym Euroea (Evaria) i koadiutorem diecezji kujawskiej, w pełni rządy diecezją przejął w 1777. Od 1778 poseł na sejm. Na sejmie 1784 roku został konsyliarzem Rady Nieustającej.   Był członkiem konfederacji Sejmu Czteroletniego.  Podczas obrad Sejmu Czteroletniego członek stronnictwa patriotycznego i zwolennik Konstytucji 3 Maja. Członek Zgromadzenia Przyjaciół Konstytucji Rządowej. Figurował na liście posłów i senatorów posła rosyjskiego Jakowa Bułhakowa w 1792 roku, która zawierała zestawienie osób, na które Rosjanie mogą liczyć przy rekonfederacji i obaleniu dzieła 3 maja. 23 sierpnia 1792 roku złożył w Warszawie akces do konfederacji targowickiej. Wspierał powstanie kościuszkowskie. W 1779 odznaczony Orderem Orła Białego.

W 1777 został kawalerem Orderu Świętego Stanisława.

Bibliografia
Piotr Nitecki, Biskupi Kościoła w Polsce w latach 965-1999. Słownik biograficzny, Instytut Wydawniczy "Pax", Warszawa 2000
Z. Anusik, A. Stroynowski, Rybiński Józef Ignacy [w:] Polski Słownik Biograficzny, t. XXXIII, Kraków 1991-1992



Linki zewnętrzne
