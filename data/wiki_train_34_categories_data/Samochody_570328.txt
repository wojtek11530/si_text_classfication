

ZiU-5''' (ЗиУ-5'') był to trolejbus produkowany w ZSRR. Skrót ZiU pochodzi od nazwy fabryki Zawod imieni Urickogo (Завод имени Урицкого, ЗиУ, której patronem był rewolucjonista Mojżesz Uricki). Ten miejski trolejbus produkowany był masowo w latach 1959 - 1972. W sumie wyprodukowano ponad 14,5 tysięcy egzemplarzy ZiU-5. Dzięki temu ZiU-5 stał się swego czasu najbardziej popularnym modelem trolejbusu w ZSRR. Ostatnie pojazdy zakończyły służbę w połowie lat 80. XX wieku. Nieliczne pojazdy zachowano dla celów muzealnych.

Rozwój
Przez pierwsze lata po II wojnie światowej trwała ekspansja trakcji trolejbusowej w Związku Radzieckim. Trolejbus uznano za środek transportu bardziej nowatorski od kosztownych tramwajów. Trzon parku trolejbusowego ZSRR stanowiły wówczas wozy typu MTB-82. Były one jednak zbyt małe, a komfort jazdy pozostawiał wiele do życzenia. Po wyprodukowaniu krótkich serii i eksperymentalnych trolejbusów TBU-1, ZiU opracowało całkowicie nowy model, w którym wyeliminowano wady z trolejbusu MTB-82. Był to pierwszy wariant pojazdu ZiU-5. W 1959 w Moskwie testowano ponad 200 jego egzemplarzy. Prowadzone próby ujawniły wady nowego produktu. Inżynierowie z ZiU, wykorzystując doświadczenie z testów, poprawili konstrukcję i w roku 1960 ulepszony model wszedł do masowej produkcji. W roku 1971 powstał następca ZiU-5, model ZiU-9.Był on większy, tańszy w budowie i bardziej pojemny od ZiU-5, którego produkcję zakończono w 1972.

Wersje
ZiU-5 z roku 1959 z pneumatycznym mechanizmem drzwi, dzieloną przednią szybą i trzema tylnymi szybami
ZiU-5 z roku 1960 z elektrycznym mechanizmem drzwi, wzmocnionym nadwoziem, pojedynczą przednią i tylną szybą
ZiU-5G - drobne ulepszenia, dodanie okienka na numer linii z tyłu
ZiU-5D - usunięto okienko na nr linii, tylny most produkcji węgierskiej zamiast radzieckiego

Szczegóły techniczne
ZiU-5 jest miejskim trolejbusem wysokopodłogowym. Aluminiowe nadwozie na stalowej ramie posiada 2 pary drzwi (na początku i na końcu). Drzwi otwierane są elektrycznie przez kierowcę. Pojazd napędzany jest silnikiem elektrycznym DK-207A o mocy 95kW. 

ZiU-5 posiada 38 miejsc siedzących (122 włącznie ze stojącymi). Prędkość maksymalna wynosi 68 km/h.

Dane techniczne
Długość w mm : 11870
Szerokość w mm : 2680
Wysokość w mm : 3530
Masa próżnego pojazdu w t : 9,8
Masa średnio załadowanego pojazdu, t : 14,6
Prędkość maksymalna w km/h : 68
Napięcie w sieci: 550 V





