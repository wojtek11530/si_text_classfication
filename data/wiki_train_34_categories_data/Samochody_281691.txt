Scuderia Toro Rosso – zespół Formuły 1 należący do firmy Red Bull.

Historia
Scuderia Toro Rosso jest drugim, obok Red Bull Racing, zespołem Formuły 1 austriackiego producenta napojów Red Bull. Zespół zadebiutował w sezonie 2006.

Zespół powstał na bazie włoskiego zespołu Minardi, który Red Bull wykupił od Paula Stoddarta w 2005 roku. Kierowcami zostali Włoch Vitantonio Liuzzi, który w sezonie 2005 wziął udział w czterech Grand Prix reprezentując barwy Red Bull Racing, i Amerykanin Scott Speed. Na stanowisko trzeciego i testowego kierowcy został wyznaczony Szwajcar Neel Jani.

W pierwszym sezonie startów, już po wprowadzeniu przepisu o stosowaniu jednostek napędowych V8, Toro Rosso zdecydowało się na wykorzystanie przepisu, który umożliwił im używanie zdławionych 3-litrowych silników V10, które dostarczał im Cosworth. W sezonie 2007 zespół zrezygnował z tego pomysłu i przeszedł na 2,4-litrowe jednostki V8, które dostarczał im zespół Ferrari.

Na początku sezonu 2007 nie doszło do żadnych zmian w składzie kierowców, ale po Grand Prix Europy Scott Speed stracił posadę na rzecz Niemca Sebastiana Vettela – byłego kierowcy testowego zespołu BMW Sauber, który kilka tygodni wcześniej zadebiutował w barwach tego zespołu. Powodem zwolnienia Amerykanina były spory pomiędzy nim a szefostwem zespołu (Gerhardem Bergerem i Franzem Tostem).

W sezonie 2008 zespół Toro Rosso reprezentowali Sebastian Vettel i czterokrotny mistrz serii Champ Car Sébastien Bourdais. 14 września 2008 roku, Sebastian Vettel zdobył pole position i zwyciężył w wyścigu o Grand Prix Włoch na torze w Monza. W sezonie 2008 zespół zajął najwyższą w swojej historii, szóstą pozycję w klasyfikacji konstruktorów z dorobkiem 39 punktów.

Po zakończeniu sezonu 2008 Sebastian Vettel przeniósł się do zespołu Red Bull Racing, a w zespole Toro Rosso zastąpił go dotychczasowy kierowca testowy zespołu Red Bull Racing Sébastien Buemi. Drugim kierowcą pozostał Sébastien Bourdais, dla którego był to drugi sezon w zespole. Po Grand Prix Niemiec zespół poinformował, że Jaime Alguersuari zastąpi zwolnionego wcześniej Sébastiena Bourdais.

W sezonie 2010 zespół Toro Rosso ponownie reprezentowali Sébastien Buemi i Jaime Alguersuari. Zespół zajął 9 miejsce w klasyfikacji generalnej konstruktorów z dorobkiem 13 punktów, na które składają się 8 punktów Buemiego (16 w klasyfikacji kierowców) i 5 punktów Alguersuariego (19 w klasyfikacji kierowców).

W 2011 testerem Toro Rosso był Daniel Ricciardo.

Po zakończeniu sezonu 2011 zespół Toro Rosso ogłosił, że w sezonie 2012 jego barwy będą reprezentowali Daniel Ricciardo i Jean-Éric Vergne.

Wyniki w Formule 1
Stan: 12 października 2014''


– sezon w trakcie

Statystyki
Stan: 12 października 2014''












Informacje techniczne












Kierowcy
Stan: 12 października 2014''










|}



Linki zewnętrzne
