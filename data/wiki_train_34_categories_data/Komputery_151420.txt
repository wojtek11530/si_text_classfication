
Jednolity System Elektronicznych Maszyn Cyfrowych (JS EMC, Riad) – systemy komputerowe, opracowywane i produkowane przez kraje RWPG w latach 1970–1991.

Informacje ogólne
Były to zestawy typu mainframe i urządzenia komputerowe programowo zgodne z IBM System/360 (rodzina Riad R1) lub z IBM System/370 (Riad R2) oraz minikomputery R-10 i R-15. R-10 był produkowanym przez Węgrów na francuskiej licencji minikomputerem CII Mitra 1010 o całkowicie odmiennej organizacji i oprogramowaniu. 
Należały do nich jednostki centralne i urządzenia wejścia-wyjścia.

Poszczególne jednostki centralne różniły się między sobą:
mocą obliczeniową
objętością pamięci operacyjnej
liczbą i szybkością kanałów wejścia-wyjścia
wewnętrzną strukturą logiczną
konstrukcją
techniką i technologią wytwarzania
lecz posiadały jednakową architekturę logiczną, czyli działały według jednakowych zasad. Dzięki temu charakteryzowały się:
wymienialnością oprogramowania pomiędzy różnymi jednostkami centralnymi
wykorzystaniem wspólnego zestawu urządzeń wejścia-wyjścia.
Wyjątkiem były minikomputery zgodne jedynie na poziomie danych.

Wszystkie urządzenia JS EMC działały w oparciu o kod EBCDIC, umożliwiający reprezentację 256 znaków (litera, cyfra, znak graficzny, znak specjalny, znak sterujący). Jeden znak zajmował 8 bitów.

Produkcja
ZSRR
systemy komputerowe Riad R1:
R-20
R-22
R-30 – nie w pełni uruchomiony prototyp przekazany do realizacji w Polsce nie został skończony.
R-40
R-50
R-60
systemy komputerowe Riad R2:
R-55
pamięci taśmowe
pamięci dyskowe
drukarki wierszowe
sterowniki pamięci dyskowych i taśmowych
Bułgaria
pamięci dyskowe na dyskach zmiennych 7, 30, 100 i 330 MB
Czechosłowacja
systemy komputerowe R-20
czytniki kart ARITMA
perforatory kart ARITMA
dziurkarko-sprawdzarki kart ARITMA
NRD
systemy komputerowe Riad R1:
R-40
systemy komputerowe Riad R2:
R-45
R-55
pamięci taśmowe EC-5019
Polska
systemy komputerowe Riad R1:
R-32 (Elwro)
systemy komputerowe Riad R2:
R-34 (Elwro)
pamięci operacyjne dla jednostek centralnych
ferrytowe FJP
półprzewodnikowe
procesory teleprzetwarzania EC-8371,01 (Elwro)
systemy monitorów ekranowych MERA 7900 zdalnych i lokalnych (MERA-ELZAB)
pamięci taśmowe PT-3M (MERAMAT)
drukarki wierszowe DW-3M i DW 401 (MERA-BŁONIE)
konsole operatorskie oparte na drukarce mozaikowej DZM-180 (MERA-BŁONIE)
Węgry
systemy komputerowe Riad R1:
R-10 (komputer)
systemy komputerowe Riad R2:
R-15

Organizacja serii Riad R1

Pamięć operacyjna
służyła do przechowywania rozkazów programu i danych
organizacja:
logiczna: słowa o długości 32 bitów podzielone na 4 bajty
fizyczna zależna od modelu:
R-20 – słowo 8 bitów
R-30, R-32 – słowo 32 bity
R-40, R-50 – słowo 64 bity
miała pojemność do 1 Megabajta
stosowana była początkowo pamięć ferrytowa, później pamięć półprzewodnikowa

Procesor
służył do realizacji rozkazów,
wykonywał operacje arytmetyczne i logiczne na danych
odczytywał i zapisywał informacje z/do pamięci operacyjnej
inicjował w kanałach przesyłanie danych między urządzeniami wejścia-wyjścia a pamięcią operacyjną
wyposażony był w:
16 rejestrów ogólnych i 4 rejestry zmiennoprzecinkowe, umieszczone: – w R-20: w ferrytowej pamięci operacyjnej, – w R-30: w lokalnej pamięci pręcikowej, – w R-32 i wyższych: w lokalnej pamięci półprzewodnikowej, znacznie szybszej niż pamięć operacyjna.

Kanały
służyły do sterowania i kontrolowania procesu przesyłania danych z pamięci operacyjnej do urządzeń we-wy i w kierunku odwrotnym
za pomocą systemu przerwań umożliwiały równoległą pracę różnych urządzeń zewnętrznych
umożliwiały jednoznaczne adresowanie urządzeń
występowały najczęściej w dwóch typach:
multiplexorowym – umożliwiającym podłączenie urządzeń zewnętrznych o niskiej prędkości przesyłanych danych (urządzenia kart i taśmy perforowanej, konsole operatorskie, drukarki)
selektorowym – sterującym pracą urządzeń zewnętrznych wymagających dużej prędkości przesyłania danych (magnetyczne pamięci zewnętrzne na dyskach i taśmach). Najczęściej kilka takich urządzeń było podłączonych do kanału selektorowego za pomocą grupowego kontrolera.

Urządzenia we-wy
konsola operatorska w różnych wykonaniach:
drukarka znakowo-mozaikowa z elektryczną maszyną do pisania
terminal alfanumeryczny z klawiaturą
urządzenia kart dziurkowanych 80 kolumnowych:
czytnik kart perforowanych
perforator kart
urządzenia taśm dziurkowanych:
czytnik taśmy
perforator taśmy
drukarki:
drukarka wierszowa
drukarka znakowo-mozaikowa
systemy monitorów ekranowych (lokalnych)
teleprocesor wraz z systemem zdalnych terminali.
pamięć masowa
pamięć sekwencyjna na taśmach magnetycznych
pamięć o dostępie bezpośrednim na dyskach magnetycznych
pamięć o dostępie bezpośrednim na bębnach magnetycznych – wyjątkowo.

Konstrukcja
Komputery składały się z modułów podzielonych na 3 poziomy zależnie od złożoności i funkcji:
1 poziom ==== 
Płytka drukowana o szerokości 140 i długości 150 mm z dwoma, żeńskimi złączami pośrednimi na płytce. Przy druku dwustronnym na płytce mieściło się do 40, a przy wielowarstwowym do 72 układów scalonych. W komputerze R-32 zastosowano moduły podwójnej szerokości.

2 poziom ==== 
Moduły pośredniej wielkości.
3 poziom ==== 
Jednostka centralna i podobnej wielkości urządzenia zewnętrzne.

Moduły komputera R-32'''

Plik:R-32 pakiet modułu pamięci mikroprogramów (I197509).jpg|Płytka drukowana pamięci mikroprogramu 1 poziom.
Plik:Moduł pamięci planarnej FMP-32-36-11 (I197512).jpg|Kaseta pamięci operacyjnej  2 poziom.
Plik:Elwro, R-32 (I198001).jpg|Jednostka centralna 3 poziom.


Oprogramowanie
System operacyjny (OS JS)
Stanowi nieodłączną część systemów komputerowych. Spełnia rolę pośrednika między użytkownikiem a sprzętem i bibliotekami programów (tzw. zasobami systemu).

Zasadnicze zadania systemu operacyjnego to:
automatyzacja tworzenia, kodowania, sprawdzania i wykonywania programów realizujących żądane algorytmy
kontrola i optymalizacja wykorzystania zasobów systemu
automatyzacja przepływu zadań użytkownika w systemie
automatyzacja czynności operatorskich
identyfikacja i ochrona zbiorów danych

System operacyjny tworzą programy, które można sklasyfikować w dwie grupy:
programy sterujące, w skład których wchodzi:
główny program koordynujący (Master Scheduler) – sterujący wszystkimi operacjami w kombinacji system komputerowy-system operacyjny
koordynator przebiegu zadań (Job Scheduler) – wprowadzający do systemu opisy zadań przeznaczonych do wykonania, planujący i inicjujący ich wykonanie pod kontrolą supervisora
programy metod dostępu do zbiorów danych, sterujące wymianą informacji między pamięcią operacyjna a urządzeniami wejścia-wyjścia
supervisor wejścia-wyjścia planujący i inicjujący operacje wejścia-wyjścia oraz obsługujący przerwania wejścia-wyjścia
główny program nadzorczy – supervisor, nadzorujący podział zasobów systemu w trybie pracy wieloprogramowej
programy przetwarzające, na które składają się:
translatory języków programowania:
asembler (język maszynowy, o przeznaczeniu uniwersalnym)
PL/I (język do przetwarzania danych, o przeznaczeniu uniwersalnym)
FORTRAN, Algol (języki do zastosowań naukowo-technicznych)
COBOL, RPG (języki do zastosowań ekonomiczno-handlowych)
programy serwisowe:
program łączący (LINK) i program ładujący (LOADER)
program sortowania zbiorów danych
programy pomocnicze (głównie do przenoszenia zbiorów danych z jednego nośnika na drugi)

System OS/JS zawiera środki generowania pozwalające użytkownikowi na przystosowanie systemu otrzymanego od producenta do efektywnej pracy na konkretnym zestawie urządzeń.

Wersje systemu operacyjnego
MFT (Multiprogramming with a fixed number of tasks) – konfiguracja wieloprogramowa ze stałą liczbą akcji. Wymagał co najmniej 128 KB pamięci operacyjnej, pozwalając na równoległe przetwarzanie 15 zadań i w ramach nich 15 kroków.
MVT (Multiprogramming with a variable number of tasks) – konfiguracja wieloprogramowa ze zmienną liczbą akcji. Wymagał co najmniej 256 KB pamięci operacyjnej, pozwalając na równoległe przetwarzanie 15 zadań i w ramach nich dowolnej liczby kroków.

Języki programowania
asembler
Algol
COBOL
Fortran
RPG
PL/I
Logel

Zestawienie




Bibliografia

