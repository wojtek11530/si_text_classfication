Odległa dzielnica - manga autorstwa Jirō Taniguchiego. W Polsce wydana przez wydawnictwo Hanami. W 2003 roku odznaczona nagrodą Alph'Art za najlepszy scenariusz na Festiwalu w Angoulême.

Treść
Hiroshi Nakahara jest biznesmenem dobiegającym pięćdziesiątki. Pewnego dnia, myląc na dworcu pociągi, trafia do swojego rodzinnego miasta. Aby zabić czas, idzie pomodlić się na grób matki. Tak, niewytłumaczalnym sposobem, cofa się w czasie do chwili, gdy miał 14 lat i uczęszczał do gimnazjum.

Dorosły mężczyzna uwięziony w ciele chłopca i w rzeczywistości swoich wspomnień szybko dostosowuje się do nowej sytuacji i próbuje wykorzystać okazję, aby zapobiec rodzinnej tragedii sprzed lat.

Tematyka
Odległa dzielnica opowiada o kondycji ludzkiej i sposobie, w jaki środowisko społeczne i przeszłe wydarzenia kształtują jednostkę. Porusza ważne tematy takie jak więzy rodzinne, czy raczej ich rozkład, uczciwość, relacje międzyludzkie, a także zdolność człowieka do kierowania swoim losem w sposób świadomy. Mimo braku szczęśliwego zakończenia, ogólna wymowa utworu jest pozytywna.

Ekranizacja
W 2010 roku zakończone zostały zdjęcia do ekranizacji Odległej dzielnicy, zatytułowana Vertraute Fremde.



Linki zewnętrzne
