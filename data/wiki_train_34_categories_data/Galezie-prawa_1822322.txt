Stanisław Golski, (Gulski)''' herbu Rola (zm. 1612) – wojewoda ruski od 1603, podolski od 1599, kasztelan halicki od 1594, starosta barski i latyczowski.

Życiorys

Był rotmistrzem królewskim. Wziął udział w wojnie polsko-rosyjskiej 1577-1582. Wraz z wojskiem kwarcianym bronił kresów południowo-wschodnich Rzeczypospolitej przed Tatarami. 

W lutym 1583 wysłany został przez Jana Zamoyskiego do księcia księcia wołoskiego Mihnea II w celu zapobieżania najazdowi Tatarów. W 1595 uczestniczył w wyprawie mołdawskiej Jana Zamoyskiego. 

W 1597 stanął na czele poselstwa do Turcji. W czasie rokoszu Zebrzydowskiego stanął po stronie króla. W czasie bitwy pod Guzowem w 1607 dowodził wraz z Janem Potockim hufcem czelnym wojsk królewskich.
W latach 1607-1611 odbył podróż do Francji, Anglii, Hiszpanii i Włoch.
W 1612 zastępował chorego Stanisława Żółkiewskiego w dowodzeniu armią.

Był właścicielem m.in. Buczacza, Podhajec i Czortkowa.

Bibliografia

Kazimierz Lepszy, Stanisław Golski, w: Polski Słownik Biograficzny, t. VIII 1959-1960, s. 230-231.

















