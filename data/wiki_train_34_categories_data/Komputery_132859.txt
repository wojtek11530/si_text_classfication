
Acorn Archimedes - pierwszy na świecie mikrokomputer RISC, oferowany wyłącznie na rynkach Brytyjskiej Wspólnoty Narodów i w Europie Zachodniej.

Pierwsze modele, Archimedes A305 i A310, wprowadzone zostały w 1987 r., zawierały procesor ARM-2 taktowany 8&nbsp;MHz. Architektura komputera opierała się na trzech specjalizowanych układach scalonych: VIDC (układ graficzno-dźwiękowy), MEMC (kontroler pamięci RAM) i IOC (układ wejścia-wyjścia). VIDC oferował m.in. tryby graficzne: 1024 na 1024 pikseli dwukolorowy, 640 na 256 pikseli z 256 kolorami czy 640 na 512 pikseli z 16 kolorami na ekranie, a także 8 kanałów 8-bitowego dźwięku. MEMC adresował maksymalnie 4 MB RAM, standardowo model A305 miał jej 512 KB, A310 - 1 MB. Pierwotnie, jako systemu operacyjnego używano systemu o nazwie Arthur, następnie RISC OS. W grudniu 1987 r. model A310 z kolorowym monitorem kosztował 1089 £.

Modele

Niektóre modele były oferowane w różnych konfiguracjach- różne ilości pamięci, twarde dyski itp, także w specjalizowanych zestawach sprzętowo-programowych, np. Archimedes Music Workstation, z systemem UNIX jako seria Acorn R, wreszcie pod marką BBC Computer

A305/A310''' (1987) - modele podstawowe
A440''' (1987) - wersja z fabrycznie montowanym twardym dyskiem 20 MB i 4 MB RAM
seria A4xx/1''' (1989) - modele z poprawionym kontrolerem pamięci i systemem RISC OS 2
A410/1- 1 MB RAM
A420/1- 2 MB RAM, dysk twardy 20 MB
A440/1- 4 MB RAM, dysk twardy 50 MB
A3000''' (1989) - pierwszy model na rynek domowy, w jednej obudowie z klawiaturą (jak Amiga 500)
A540''' (1990) - procesor ARM3/25&nbsp;MHz, 4 MB RAM, dysk 100 MB SCSI
A5000''' (1991) - pierwsze większe unowocześnienie architektury (standardowe wyjście monitorowe VGA zamiast własnego, nietypowego, złącze RS-232 zamiast RS423, dwukierunkowy port równoległy, stacja dysków podwójnej gęstości, kontroler IDE), RISC OS 3, wiele różnych wersji
A4''' (1992) - jedyny laptop Acorn, ARM3/24&nbsp;MHz, ekran 640 x 480, 16 odcieni szarości, różne konfiguracje
A30x0/A4000''' (1992) - modele domowe i edukacyjne, następcy A3000, o cechach architektury A5000, zbudowane na bazie chipu ARM250/12&nbsp;MHz (procesor ARM2 i układy specjalizowane komputera w jednej obudowie)
A3010''' - model na rynek domowy, zintegrowany z klawiaturą, dwa gniazda joysticków, modulator TV, brak kontrolera dysku twardego
A3020''' - model na rynek edukacyjny, pozbawiony modulatora i gniazd joysticków, posiada kontroler IDE i miejsce na kartę sieciową
A4000''' - model na rynek SOHO ("small office, home office"), jak A3020, lecz obudowa oddzielna od klawiatury.

Odbiór rynkowy

Komputery były produkowane do 1994 r., kiedy zastąpiła je seria Risc PC. Były pod koniec lat 80. najpopularniejszymi komputerami szkolnymi w Wielkiej Brytanii, ale poza tym nigdy nie zdobyły szerszego uznania.

Obecnie w Polsce komputery te prezentowane są przez Muzem Historii Komputerów i Informatyki w Katowicach 

Bibliografia
http://acorn.chriswhy.co.uk/Computers.html - strona o komputerach Acorn


