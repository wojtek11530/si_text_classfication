Agim Krajka (ur. 1 maja 1937 w we wsi Harizaj k. Kavajë) - albański kompozytor i pianista.

Naukę gry na pianinie rozpoczął w wieku 13 lat, w Domu Pioniera w Kavajë. Później uczył się także gry na skrzypcach i mandolinie. W 1956 rozpoczął zasadniczą służbę wojskową, występując w jednym z zespołów wojskowych. W latach 1960-1963 pracował w redakcji muzycznej Radia Tirana.

W roku 1963 rozpoczął studia z zakresu kompozycji w Państwowym Konserwatorium w Tiranie, w klasie Çeska Zadei. W czasie studiów występował jako pianista w Ludowym Zespole Pieśni i Tańca. Z tym zespołem pozostał związany do początku lat 90. pełniąc m.in. funkcję jego dyrektora. W 1991 wyjechał z Albanii i osiedlił się w USA. Tam też otworzył szkołę muzyczną dla dzieci i zagrał na akordeonie w filmie Człowiek, którego nie było.

W dorobku kompozytorskim Krajki znajdują się pieśni, utwory instrumentalne i wokalne, a także muzyka filmowa. Za swoją działalność twórczą został wyróżniony tytułem Zasłużonego Artysty (alb. Artist i Merituar) oraz Orderem Naima Frasheriego III kl.

W życiu prywatnym jest żonaty, ma dwoje dzieci.

Dzieła
1964: Suita symfoniczna
1970: Fantazja na pianino i orkiestrę symfoniczną
1966: Romanca na skrzypce i orkiestrę

Muzyka filmowa
1969: Njësiti guerril
1975: Çifti i lumtur
1976: Zonja nga qyteti
1978: Në pyjet me borë ka jetë
1980: Dëshmorët e monumenteve
1980: Shoqja nga fshati
1981: Zemerimi i shkronjave (film animowany)
1984: Lundrimi i parë
1987: Zëvendësi i grave

Bibliografia
