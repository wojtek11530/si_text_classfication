
Banderola - prostokątna, papierowa opaska naklejana na opakowanie, świadcząca o tym, że towar jest oryginalny i nienaruszony. Banderole stosuje się również jako świadectwo zapłacenia przez producenta lub importera należnego podatku akcyzowego. Wymiary banderoli i wzory nadruku zależą od rodzaju towaru i wysokości opłaconego podatku, a gatunek papieru i stosowana technika drukarska mają uniemożliwiać jej sfałszowanie.

W polskiej ustawie o podatku akcyzowym banderola określana jest jako znak akcyzy.



Bibliografia
Leksykon Polityki Gospodarczej, Oficyna Ekonomiczna, Kraków 2005.









