An-12''' (ros. Ан-12''') kod NATO: Cub - średni samolot transportowy produkcji ZSRR, zaprojektowany przez biuro konstrukcyjne Olega Antonowa. Pierwszy prototyp, wystartował 16 grudnia 1957 r. W roku 1958 rozpoczęto produkcję seryjną. Na potrzeby ZSRR i krajów zależnych wyprodukowano 1248 sztuk tego samolotu, z czego część służy po dziś dzień. W Chinach w latach 1974-2006 wyprodukowano ponad 650 samolotów Y-8, skopiowanych z An-12 bez praw licencyjnych. 
 

Wersje
An-12''' - pierwszy samolot desantowy sił powietrznych Rosji, mógł dokonać zrzutu 60 żołnierzy lub dwóch platform (każda z ładunkiem 8 ton), napędzany 4 silnikami turbośmigłowymi NK-4 o mocy 4000 KM każdy. Ładownia nie była hermetyzowana, ale ogrzewana i wyposażona w instalację tlenową, gdyby przelot z ludźmi odbywał się na wysokości pow. 4000 m.

An-12A – w stosunku do wersji podstawowej zmieniono silniki na prostsze i bardziej niezawodne AI-20A powiększono również zbiorniki paliwa, wersja ta w stosunku do An-12 posiadała zwiększony udźwig (do 20 ton).

An-12B – w tej wersji powiększono jeszcze bardziej zbiorniki wewnątrz skrzydeł, zmieniono silniki na mocniejsze AI-20M, zastosowano także mocniejszą wyciągarkę. Jest to jedna z najbardziej rozpowszechnionych wersji. An-12B po dodaniu do wyposażenia łódki ratowniczej nosił oznaczenie AN-12BP. 

An-12BPŁ – zmodyfikowana wersja 12B przystosowana do operowania w terenie polarnym dzięki zamontowaniu stałego podwozia płozowego

An-12BK – zmodyfikowane 12B, zwiększony zapas paliwa, 12 osobowa kabina hermetyczna dla personelu załadunkowego, ulepszone urządzenia ładowni. W tej wersji wyprodukowano wiele maszyn.

An-12T – wersja do przewozu paliwa rakietowego

An-12BM – latające laboratorium do prób z łącznością satelitarną

An-12PS – wersja poszukiwawczo-ratownicza wyposażona w łódź ratowniczą

An-12PP i An-12PPS – wersje rozpoznania i walki radioelektronicznej 

An-8''' - samolot którego rozwinięciem był An-12

An-10''' - odmiana pasażerska An-12

Y-8''' - produkowany bez licencji w Chinach

Przewoźnicy cywilni
Aerofłot 
Air Guinee 
Balkan Bulgarian Airlines 
CAAC 
Egyptair 
Iraqi Airways 
Lviv Airlines
PLL LOT

Galeria

Plik:Silk Way Airlines Antonov An-12BP Willems.jpg|An-12 linii Silk Way Airlines
Plik:Kocmoc An-12 RA-12957.jpg|An-12 rosyjskiego przewoźnika Kosmos Airlines
File:LOT Antonov An-12BP Haafke.jpg|An-12 używany przez PLL LOT 
File:Volare Antonov An-12 CBR Gilbert.jpg|An-12 linii Volare Aircompany
File:001 An-12, Malmo Airport, Sweden.jpg|47-letni An-12 linii ATRAN w 2011


Ciekawostki
Samolot typu AN-12 został wykorzystany w filmie "Pan życia i śmierci" do transportu broni do krajów Afryki.

Linki zewnętrzne
