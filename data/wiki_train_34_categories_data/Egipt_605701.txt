
Ka'a (Kaa, Ka) – władca starożytnego Egiptu z I dynastii. 

Lata panowania:
2960-2925 p.n.e. (Grimal)
2878-2853 p.n.e. (Kwiatkowski)
2870-2850 p.n.e. (Schneider)

Ka'a uważał swojego poprzednika Semercheta za uzurpatora i kazał niszczyć pamiątki po nim, natomiast imiona Anedżiba pozostawił nietknięte, co sugeruje, że mógł być synem tego ostatniego. Inna teoria mówi, że był synem Semercheta. 

Nie zachowało się wiele informacji o jego panowaniu. Przypuszcza się, że panował od 26 (według Manetona) do 34 (według Grimala) lat. Obchodził w tym czasie dwa święta sed. Jest uznawany za ostatniego z władców I dynastii. 

Pochowany został w Umm al-Kaab w Abydos.

Bibliografia
Kwiatkowski B. „Poczet faraonów”, Iskry, Warszawa 2002, s. 63-64, ISBN 83-207-1677-2
Schneider Th. „Leksykon faraonów”, Wyd. Naukowe PWN, Warszawa-Kraków 2001, s. 155, ISBN 83-01-13479-8




