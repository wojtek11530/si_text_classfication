Tadeusz de Thun (ur. 11 października 1897 w Kodłutowie, zm. 20 kwietnia 1974 w Londynie) – polski rolnik, ziemianin, działacz społeczny, polityk, poseł na Sejm w II RP.

Życiorys == 
W czasie I wojny światowej służył w Legionach. Następnie brał udział w wojnie polsko-bolszewickiej.

Po wojnie pracował jako członek wydziału powiatowego, rady powiatowej i zarządu okręgowego Towarzystwa Organizacji i Kółek Rolniczych (TOiKR). Był wiceprezesem oddziału rawskiego Związku Ziemian. W latach 30. mieszkał w Zabłociu.

W 1935 roku został posłem IV kadencji (1935–1938) wybranym z listy państwowej 14 833 głosami z okręgu nr 14 (powiaty: skierniewicki, grójecki i rawsko-mazowiecki). Pracował w komisji regulaminowej.

Życie prywatne
Był synem Wincentego i Jadwigi z Wiśniewskich. Ożenił się z Anną Korolec, której pierwszym mężem był Włodzimierz Dąmbski, wnuk Gustawa Dąmbskiego (1799–1863) – porucznik wojsk polskich w powstaniu listopadowym i poseł na sejm berliński.











