
Aleksiej Nikołajewicz Tołstoj, ros. Алексей Николаевич Толстой (ur. 10 stycznia 1883 w Nikołajewsku, zm. 23 lutego 1945 w Moskwie) – rosyjski pisarz, dramaturg i publicysta. Przedstawiciel nurtu realistycznego, pisał również utwory w konwencji socrealizmu (Czarne złoto), powieści fantastyczno-naukowe (Aelita, Związek pięciu) oraz dramaty, często o tematyce historycznej. 

Biografia
Był propagandzistą komunistycznym, idealizował Stalina jako następcę Piotra Wielkiego. W latach 1917-1923 przebywał za granicą. Podczas II wojny światowej Tołstoj był członkiem Państwowej Komisji Nadzwyczajnej badającej zbrodnię katyńską. Komisja ta odpowiedzialnością za masakrę Polaków obarczyła Niemców.

Najbardziej znany jako autor Drogi przez mękę (1922-1941), trylogii rozgrywającej się w czasach rewolucji październikowej i poświęconej losom inteligencji.

Aleksiej Nikołajewicz Tołstoj był synem hrabiego Nikołaja Tołstoja i Aleksandry z domu Turgieniew. Jego matka uciekła z kochankiem Aleksym Apollonowiczem Bostromem, będąc w drugim miesiącu ciąży. Pisarz wychował się bez kontaktu z rodziną Tołstojów, odziedziczył jednak 30 000 rubli i nazwisko. Jego wnuczką jest pisarka Tatiana Tołstoj.

Jego żona Zofia Tołstoj wydała wspomnienia o swym małżeństwie (1928), córka Aleksandra Tołstoj o domu rodzinnym (1932).

Iwan Bunin przedstawił życiorys pisarza w tekście Trzeci Tołstoj opublikowanym m.in. w Gazecie Wyborczej w 2007.

Twórczość
Dziwacy (1911)
Kulawy książę (1912)
Ciemiężcy (1913) – dramat
Parowy (1913)
Gołąbka (1915) – dramat
Dzieciństwo Nikity (1918)
Zstąpienie do piekła (1920)
Aelita (Kobieta o błękitnej twarzy)'' (1922-1923) – powieść fantastyczna wyrosła z inspiracji twórczością H.G. Wellsa
Przygody Niewzorowa, czyli Ibikus (1926) – rozprawa z emigracją rosyjską 
Błękitne miasta i inne opowiadania (1925)
Związek pięciu (1925) – powieść fantastyczna
Rasputin, (1926, razem z Szczegolewem)
Eksperyment inżyniera Garina (1925-1927) - powieść fantastyczna
Rok 1918'' (1928)
Żmija (1928)
Czarne złoto (1931) – pamflet na rosyjską emigrację 
Złoty kluczyk, czyli Niezwykłe przygody Pajacyka Buratino (1936) 
Droga przez mękę (1922-1941)
tom 1.: Siostry (1922)
tom 2.: Rok osiemnasty (1928)
tom 3.: Pochmurny ranek (1941)
Chleb. Obrona Carycyna (1937)
Iwan Groźny (1941-1943)
Piotr Pierwszy (1929-1945)
Emigranci
Piękna nieznajoma i inne opowiadania
Podcięte skrzydła

Ekranizacje














