Toyota Yaris – mały miejski samochód osobowy marki Toyota produkowany od 1999 roku. Na rynku japońskim samochód występuje pod nazwą Toyota Vitz. W USA i w Kanadzie dawniej ten model był oferowany pod nazwą Echo, lecz od 2006 roku jest nazywany tak samo jak w Europie i jest on tam dostępny również w wersji sedan. Samochód ten jest zdobywcą wielu nagród i tytułów m.in. samochodu roku w 2000 roku. Jest to najczęściej używany samochód do celu szkolenia kierowców przez instruktorów i egzaminatorów nauki jazdy. Obecnie produkowana jest trzecia generacja pojazdu po faceliftingu. Od 2012 roku występuje także w wersji hybrydowej.

Toyota Yaris I







Toyota Yaris I - auto zostało zaprezentowane w 1999 roku jako następca Toyoty Starlet. Samochód zaprojektował Sotiris Kovos. Samochód dobrze radził sobie w rankingach sprzedaży, szybko stając się jednym z najpopularniejszych samochodów w swojej klasie (1,2 mln sprzedanych egzemplarzy). W 2000 roku na bazie Yarisa powstał mikrovan nazwany Yaris Verso, a w 2003 roku przeprowadzono facelifting oraz wprowadzono wersje T sport w wersji Turbo.

W plebiscycie na Europejski Samochód Roku 2000 model zajął 1. pozycję.

Silniki
Benzynowe: 
1.0 i 16V (68 KM)
1.3 i 16V (86 KM)
1.5 i 16V (106 KM)
1.5 i 16V Turbo (150 KM)
Diesla: 
1.4 D-4D (75 KM).



Toyota Yaris II







Toyota Yaris II została zaprezentowana w 2005 roku. W 2009 roku auto przeszło facelifting, który objął zmiany silnikowe i kilka dodatków do wyglądu (światła przednie i zderzak). Jego sylwetka została odświeżona i unowocześniona, a rozmiary nadwozia znacznie się powiększyły, stylistycznie jest on bardzo podobny do swojego poprzednika. Tak samo jak on, Yaris II jest także jednym z najchętniej kupowanych aut w swoim segmencie. 

W Japonii model nadal sprzedawany jest pod nazwą Vitz. W Ameryce Płn., podobnie jak w Europie, obowiązuje nazwa Yaris. W USA i Kanadzie dostępny również w wersji sedan (jako Toyota Belta).

Silniki
Benzynowe:
1.0 i VVT-i (69 KM)
1.33 i Dual VVT-i (101 KM)
1.5 VVT-i (103 KM)
1.8 i VVT-i (133 KM)

Wysokoprężne: 
1.4 D-4D (90 KM).


Toyota Yaris III





Toyota Yaris III została zaprezentowana w 2011 roku. W stosunku do poprzedniej generacji samochód został wydłużony o 10 cm (do 3885 mm). Rozstaw osi zwiększył się dl 2510 mm. Szerokość pozostała bez zmian. Bagażnik zwiększył się o 25% do 286 l. całkowicie zmieniono stylistykę samochodu na odważniejszą i bardziej usportowioną. Zmiany dotyczyły m.in. kształtu grilla, świateł i tyłu samochodu. Auto produkowane było w zakładach Valenciennes we Francji.


Toyota Yaris Hybrid trzeciej generacji
W połowie 2012 roku została zaprezentowana wersja hybrydowa auta pod nazwą Yaris HSD. Samochód wyposażono w napęd hybrydowy HSD złożony z silnika benzynowego 1,5 l i silnika elektrycznego o łącznej mocy 100 KM. Przełożenia zmienia bezstopniowa przekładnia planetarna e-CTV. Yaris w wersji hybrydowej ma taką samą przestrzeń pasażerską i bagażową jak wersje benzynowe i Diesla, pomimo zainstalowania dodatkowego silnika elektrycznego i pakietu baterii niklowo-metalowo-wodorkowych.

Sprzedaż hybrydowego Yarisa w Polsce wyniosła 289 egzemplarzy w 2012 roku (od kwietnia) i 602 egzemplarze w 2013 roku. Jest to drugi najlepiej sprzedający się samochód hybrydowy w Polsce, po {Toyota Auris|Toyocie Auris]] i przed Toyotą Prius. 


Face lifting
W lipcu 2014 roku auto przeszło największy w swojej historii face lifting, obejmujący ponad 1000 nowych części.  Zmieniono m.in. przód pojazdu z charakterystycznym dla nowych modeli marki grillem w kształcie X oraz reflektory ze zintegrowanymi światłami do jazdy dziennej wykonanymi w technologii LED. Z tyłu przeprojektowano światła i zderzak. Zmodyfikowano też platformę i zawieszenie, wyciszono wnętrze, dodano nowy 7-calowy system multimedialny Toyota Touch II i nowe wersje kolorystyczne nadwozia i wnętrza. Równocześnie została wprowadzona wersja hybrydowa.


Silniki
Benzynowe:
1.0 VVT-i 69 KM, trzykrotnie nagrodzony tytułem Engine of the Year
1.33 DUAL VVT-i 99 KM

Wysokoprężne:
1.4 D-4D 90 KM

Hybrydowe:'''
1.5 75 KM + silnik elektryczny 61 KM = 100 KM

Wersje wyposażeniowe
Przed liftingiem 2014:
Terra
Luna
Sol
Prestige
Dynamic
Premium
Trend by Simple

Po liftingu 2014:
Life
Active
Premium
Dynamic
Prestige
Hybrid Life
Hybrid Premium
Hybrid Dynamic 



Linki zewnętrzne
