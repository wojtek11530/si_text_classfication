 – japońska powieść wizualna stworzona przez studio Key. Wydana została 27 lipca 2007 roku na platformę Microsoft Windows bez ograniczeń wiekowych. Jej rozszerzona wersja dla dorosłych Little Busters! Ecstasy została wydana 25 lipca 2008 roku i później przeportowana na PlayStation 2, PlayStation Portable, PlayStation Vita i PlayStation 3. Opowiada o życiu Rikiego Naoe, ucznia szkoły średniej, który od dzieciństwa był członkiem grupy przyjaciół o nazwie Little Busters. W celu zebrania odpowiedniej liczby graczy do drużyny baseballowej, Riki wprowadza do grupy dziewczyny ze swojej szkoły.

Rozgrywka w Little Busters!'' opiera się na nieliniowej fabule, oferując przygotowane scenariusze, w których postać gracza poprawia wzajemne relacje z sześcioma głównymi bohaterkami (dziewięcioma w Ecstasy). W grze znajdują się też dodatkowe minigry, takie jak, przypominające bijatyki, sekwencje walk czy trening baseballu, które umożliwiają zdobycie przedmiotów do wykorzystania w trakcie walk, zwiększają doświadczenie bohaterów i poprawiają ich statystyki. Zarówno Little Busters!'', jak i Ecstasy po premierze znalazły się na liście najlepiej sprzedających się gier komputerowych w Japonii, osiągając sprzedaż ponad 100 000 egzemplarzy. W czerwcu 2010 Key wydał spin-off dla dorosłych Kud Wafter, który rozszerza scenariusz Kudriavki Noumi, jednej z bohaterek Little Busters!'' i Ecstasy.

Powstało 13 mang opartych na Little Busters!'' i Ecstasy. Ukazały się również antologie, powieści ilustrowane, artbooki oraz kilka albumów muzycznych. Nadawano dwie audycje w radiu internetowym, prowadzone przez aktorów głosowych Rin i Kyousukego Natsume oraz Kudriavki Noumi. Emisja pierwszej serii adaptacji anime, stworzonej przez J.C.Staff i wyreżyserowanej przez Yoshikiego Yamakawę, rozpoczęła się 6 października 2012 roku i zakończyła 6 kwietnia 2013 roku. Druga seria była emitowana pod nazwą Little Busters! Refrain od października do grudnia 2013 roku. Od stycznia do lipca 2014 roku wydawana była ośmioodcinkowa seria OVA Little Busters! EX.



Linki zewnętrzne
