
Śląskie Kamienie (czes. Dívči kameny, niem. Mädelsteine) – grupa skał na szczycie w Sudetach Zachodnich w paśmie Karkonoszy (Śląski Grzbiet) o tej samej nazwie - Śląskie Kamienie, zbudowana z granitu karkonoskiego.

Śląskie Kamienie to formacja skalna na granicznym grzebieniu górskim tworząca dwie grupy skałek - na północnym zachodzie grzędę o ośmiometrowej wysokości i na południu grupa o wysokości 7,5 m. Są to wychodnie granitu karkonoskiego, tzw. tory, które powstały dzięki niezrównoważonemu wietrzeniu skał, spowodowanemu m.in. występowaniem charakterystycznego ciosu.

Legenda mówi o śmierci młodej dziewczyny w miejscu Śląskich Kamieni – stąd czeska i niemiecka nazwa Dívči kameny i Mädelsteine (Kamienie Dziewczęce).

Turystyka
Obok skałek prowadzi szlak turystyczny:
czerwony fragment Głównego Szlaku Sudeckiego ze Szklarskiej Poręby do Karpacza przez Śląski Grzbiet.


