Mykoła Otreszko-Arski, ukr. Микола Отрешко-Арський (ur. w 1900 r., zm. 29 lipca 1986 r. w USA) – ukraiński wojskowy, współpracownik Sonderstab "R", a następnie oficer 1 Dywizji Ukraińskiej Armii Narodowej podczas II wojny światowej, emigracyjny działacz i publicysta narodowy

W latach 1919-1920 służył w 1 Sotni Konnej im. Maksyma Żeleźniaka Pułku Konnego Czarnych Zaporożców Armii Czynnej Ukraińskiej Republiki Ludowej. Brał udział w I Marszu Zimowym. Doszedł do stopnia majora. Na emigracji zamieszkał w Paryżu. Był autorem artykułów dotyczących okresu wojny o niepodległość Ukrainy. W 1942 r. został współpracownikiem Sonderstab "R" gen. Borysa A. Smysłowskiego. Odznaczono go Żelaznym Krzyżem. Na pocz. 1945 r. został starsziną 1 Dywizji Ukraińskiej Armii Narodowej gen. Pawło Szandruka. Po zakończeniu wojny wyjechał do USA. Stanął na czele Stowarzyszenia Żołnierzy Ukraińskich w Ameryce. Był członkiem Towarzystwa Podolan przy Ukraińskiej Wolnej Akademii Nauk w USA.

Linki zewnętrzne
Bibliografia
Jarosław Tinczenko, Офицерский корпус армии Украинской Народной Республики (1917-1921), 2007







