Fudbalski Klub Modriča Maxima - bośniacki klub piłkarski grający obecnie w pierwszej lidze, mający siedzibę w mieście Modriča, leżącym w Republice Serbskiej.

Historia
Klub został założony w 1922 roku jako Rogulj, a następnie przemianowano go na Zora. Zora istniała do 1927 roku i następnie została rozwiązana. Niedługo potem utworzono nowy klub, Olimpija, który istniał do 1938 roku i wtedy też zmienił nazwę na FK Dobor. W sierpniu 1945 roku na miejsce FK Dobor powstała Sloga, która następnie nazywała się Napredak aż otrzymała obecną nazwę FK Modriča.

Za czasów istnienia Socjalistycznej Federacyjnej Republiki Jugosławii Modriča występowała w amatorskiej lidze. W 2003 roku klub ten osiągnął swój pierwszy sukces, którym było wygranie Prvej Ligi Republike Srpske, czyli rozgrywek o mistrzostwo Republiki Serbskiej. Dzięki temu Modriča awansowała do bośniackiej Premijer Ligi. W 2004 roku zdobyła Puchar Bośni i Hercegowiny, dzięki zwycięstwu w finale (1:1, 4:2) z Boracem Banja Luka. W sezonie 2004/2005 Modriča wystąpiła pierwszy raz w historii w Pucharze UEFA. Wyeliminowała Santa Coloma z Andory (1:0, 3:0), ale odpadła w następnej rundzie po porażkach 0:5 i 0:3 z Lewskim Sofia.

Sukcesy
Mistrzostwo Bośni i Hercegowiny:'''
1.miejsce (1): 2008

Puchar Bośni i Hercegowiny:'''
zdobywca (1): 2004

'''2.liga Mistrzostw Bośni i Hercegowiny:'''
1.miejsce (1): 2003

Puchar Republiki Serbskiej:'''
zdobywca (1): 2006/07
finalista (2): 2002/03, 2003/04

Reprezentanci kraju grający w klubie
Darjo Damjanović
Petar Jelić
Nikola Mikelini
Stevo Nikolić
Nikola Vasiljević

Linki zewnętrzne
