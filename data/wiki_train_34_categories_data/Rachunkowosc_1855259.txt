Podatek rzeczowy – podatek obciążający przedmiot opodatkowania bez uwzględnienia osoby opodatkowanej (na przykład podatek rolny). Oceniając ten podatek pod kątem wydajności, należy stwierdzić, że utrudnia on oszustwa podatkowe, gdyż przedmiot opodatkowania jest trudny do ukrycia, nie uwzględnia jednak indywidualnej sytuacji podatnika oraz nie dopuszcza do stosowania ulg, które zmierzają do zmniejszenia ciężaru podatkowego. Jest prosty w budowie, przez co koszty jego poboru są niższe, niż podatku osobistego. 

Zakres tego podatku jest wąski, związany tylko z widocznym przedmiotem opodatkowania. Analizując ten podatek pod kątem sprawiedliwości, trzeba podkreślić, że w fazie jego ustanowienia można zajmować się kwestiami natury politycznej, co jest jego zaletą. Ponieważ nie uwzględnia osoby podatnika, istnieje ryzyko, że obciążając tylko orientacyjne bogactwo, może je opodatkować zbyt wysoko i być tym samym niesprawiedliwy. Nie uwzględnia również różnic w zdolności podatkowej związanych ze szczególną sytuacją jednostki.

Bibliografia
Leksykon Polityki Gospodarczej, red. U. Kalina-Prasznic, Oficyna Ekonomiczna, Kraków 2005

Zobacz też
Elementy techniki podatkowej
Funkcje podatku
Podatek
Podatki w Unii Europejskiej
Podatnik
Prawo podatkowe
Ulga podatkowa
Zasady podatkowe



