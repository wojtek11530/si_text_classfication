''' Královec ''' (niem. Königshan, ) - przygraniczna wieś w Czechach, w kraju kralovohradeckim.

Czeska, górska wioska karkonoskiego pogranicza, położona w południowej części Bramy Lubawskiej, na północ od Przełęczy Lubawskiej. Na wschód od miejscowości rozciągają się Góry Krucze, (czes. Vraní hory), a na zachód Rýchory, będące częścią Karkonoszy. Wchodzi w skład mikroregionu Žacléřsko.

Na południowym zachodzie leży miasteczko Zacler (czes. Žacléř), na południe miasto Trutnov.

Po raz pierwszy o miejscowości wspomniano w 1289 roku. Głównym zabytkiem architektury jest późnobarokowy kościół św. Jana Nepomucena z 1769 roku, którego główny ołtarz z obrazem i kazalnicą pochodzą z 1786 roku, oraz ciekawe grobowce figuralne z początku XVII wieku. Královec jest znaczącą miejscowością ze względu na swoje położenie oraz dawne przejście graniczne drogowe i kolejowe do Polski.

Komunikacja
Przez miejscowość przechodzi:
droga nr 16 od granicy do Trutnova (po polskiej stronie Droga krajowa nr 5)
linia kolejowa z Kamiennej Góry do Trutnova z odgałęzieniem do Žacléřa (obecnie nieczynnym).

Turystyka
Przez Královec prowadzi szlak turystyczny
niebieski - prowadzący z pasma górskiego Gór Kruczych, czes. Vraní hory do Žacléřa.

Zobacz też
Dawne przejście graniczne Královec - Lubawka (drogowe)
Dawne przejście graniczne Královec - Lubawka (kolejowe)

Galerie

File:Královec, Socha svatého Jana NepomuckéhoDSC00156.JPG|Figura świętego Jana Nepomucena
File:Královec, smírčí kříž.JPG|Krzyż pokutny
File:KrálovecDSC09463.JPG|Pomnik upamiętniający poległych w I Wojnie Światowej









