John Owen (ur. 1 lipca 1827 w Marchington, 24 listopada 1901 w Londynie) – angielski pastor i szachista, uczestnik prestiżowych turniejów w drugiej połowie XIX wieku.

Kariera szachowa
W 1858 roku wygrał jedną partię z Paulem Morphym, w wyniku czego Morphy zaproponował mu rozegranie meczu. Mimo że Owen grał z pionem więcej i rozpoczynał wszystkie partie, nie wygrał ani jednej, przegrywając cały mecz (+0 -5 =2). W 1862 roku w Londynie brał udział w pierwszym międzynarodowym turnieju rozegranym systemem kołowym, który ukończył na III miejscu. Wyprzedził wówczas przyszłego mistrza świata Wilhelma Steinitza i był jedynym szachistą, który wygrał partię ze zwycięzcą turnieju, Adolfem Anderssenem.

W teorii debiutów znane jest otwarcie Owena, w notacji algebraicznej:
1.e4 b6

W ten sposób Owen rozpoczął czarnymi słynną wygraną partię z Morphym.



Bibliografia
W.Litmanowicz, J. Giżycki, "Szachy od A do Z", tom II, Warszawa 1987, str. 852

Linki zewnętrzne
