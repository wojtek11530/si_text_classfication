Fiat Grand Siena – samochód segmentu B produkowany od 2012 roku w brazylijskim Betim przez firmę Fiat Automóveis.

Historia modelu
Pierwsze oficjalne informacje o modelu Fiat Grand Siena podano w marcu 2012 roku. Jest on następcą modelu Fiat Siena czwartej generacji, budowanym na nowej platformie. W pierwszym okresie oba modele są produkowane równolegle w Betim przez firmę Fiat Automóveis.

Model Grand Siena początkowo oferowany jest z dwoma silnikami benzynowo-alkoholowymi. Mniejszy o pojemności 1,4 dm³ EVO osiąga moc maksymalną 62,5 kW (85 KM), zaś zasilany alkoholem 65 kW (88 KM). Większy o pojemności 1,6 dm³ E-torQ osiąga moc maksymalną 84,5 kW (115 KM), zaś zasilany alkoholem 86 kW (117 KM). Może posiadać manualną pięciobiegową skrzynię biegów lub półautomatyczna Dualogic.

W 2013 roku prawdopodobnie uruchomiona zostanie jego produkcja w zakładzie Fiata w Córdobie w Argentynie.



Zobacz też
Fiat Siena

Linki zewnętrzne
