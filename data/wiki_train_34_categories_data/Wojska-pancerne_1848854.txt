MBT-70''' (Main Battle Tank 70''; Kampfpanzer 70''', KPz 70'') – prototypowy czołg podstawowy opracowany wspólnie przez RFN i Stany Zjednoczone w latach 60. XX wieku.

W pojeździe zastosowano szereg niekonwencjonalnych rozwiązań. Czołg był wyposażony w hydropneumatyczne zawieszenie, pozwalające na rozwijanie dużych prędkości w terenie oraz dwuwarstowy pancerz zapewniający ochronę przed pociskami kumulacyjnymi. Dodatkowo, ze względu na niską sylwetkę czołgu cała załoga znajdowała się w wieży pojazdu.

Znaczne koszty prac nad projektem MBT-70 spowodowały, że obie strony się z niego wycofały i podjęły prace nad oddzielnymi projektami – Niemcy opracowali czołg Leopard 2, a Amerykanie M1 Abrams.

Linki zewnętrzne
