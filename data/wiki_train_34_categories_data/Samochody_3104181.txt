Saturn serii S – samochód osobowy klasy kompaktowej produkowany przez General Motors pod marką Saturn w latach 1991-2002. Powstały dwie generacje pojazdu, obie oferowane w trzech wersjach nadwoziowych – sedan SL, kombi SW oraz coupé SC.

Pierwsza generacja (1991-1996)

Pierwsza generacja pojazdu zadebiutowała w 1991 roku. Samochód był początkowo dostępny w 4-drzwiowej wersji sedan (SL) i 2-drzwiowej coupé (SC), przy czym obie wersje znacząco różniły się stylistyką nadwozia. W 1993 roku zaprezentowano 5-drzwiowe kombi SW, bazujące na wersji SL.

Pojazd oferowany był z silnikami benzynowymi R4 o pojemności 1,9 l i mocy 85 KM lub 124 KM. W 1995 roku słabsza jednostka została zastąpiona silnikiem o tej samej pojemności i mocy 100 KM. Samochód wyposażony był w 5-biegową ręczną skrzynię biegów lub 4-biegową automatyczną. Napędzana była przednia oś pojazdu. Samochód oferowany był w dwóch wersjach wyposażeniowych, oznaczanych liczbami 1 i 2 (SL1, SL2, SW1, SW2, SC1, SC2). Wersje SC1 i SC2 różniły się dodatkowo stylistyką nadwozia.


Plik:1st-Saturn-SW.jpg|Saturn SW I generacji
Plik:1st-Saturn-SW-rear.jpg|Saturn SW I generacji (tył)
Plik:'91-'95 Saturn SC.JPG|Saturn SC1 I generacji
Plik:1st-Saturn-SC.jpg|Saturn SC2 I generacji



Druga generacja (1996-2002)

Saturn serii S drugiej generacji zadebiutował w 1996 roku, początkowo w wersjach sedan (SL) i kombi (SW). Nowa wersja coupé (SC) zaprezentowana została rok później. W odróżnieniu od poprzednika wersja SC wykorzystywała płytę podłogową wspólną z wersjami SL i SW, została też ujednolicona stylistycznie. Od 1999 roku wersja coupé posiadała dodatkowe niewielki drzwi umieszczone za drzwiami kierowcy, otwierane do tyłu, ułatwiające dostęp do tylnych siedzeń.

W ofercie pozostały te same silniki i skrzynie biegów. 

Produkcja wersji SW zakończyła się w 2001 roku. Rok później zakończono produkcję wersji SL i SC. Następcą serii S został Saturn ION.


Plik:00-02 Saturn SW.jpg|Saturn SW II generacji
Plik:'96-'99 Saturn SW (Rear).JPG|Saturn SW II generacji (tył)
Plik:2nd-Saturn-SC.jpg|Saturn SC II generacji
Plik:01-02 Saturn SC-b.jpg|Saturn SC II generacji po faceliftingu




Bibliografia
