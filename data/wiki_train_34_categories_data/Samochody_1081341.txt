Nissan Note - samochód osobowy typu minivan i hatchback produkowany przez firmę Nissan od 2006 roku. Obecnie produkowana jest druga generacja pojazdu.

Nissan Note I





Nissan Note I został zaprezentowany podczas salonu samochodowego w Paryżu w 2006 roku. Model zastąpił w gamie Nissana większy model Almera Tino, a wymiarami uplasował się między segmentem minivanów klasy A i B. W 2008 roku Note przeszedł modernizację polegającej na odświeżeniu wyglądu przodu. W 2012 roku przedstawiono następcę, który reprezentuje już inny segment i pierwszy raz dostępny jest także na rynku północnoamerykańskim. Produkcja Note'a pierwszej generacji została zakończona w drugiej połowie 2013 roku.

Silniki
1.4l 88 KM
1.6l 110 KM
dCi 1.5l 68 KM
dCi 1.5l 86 KM

Wersje
Visia
Acenta
Tekna

Wyposażenie auta obejmuje m.in. ABS, EBS, BAS, NBAS, 4 poduszki powietrzne, wycieraczki z czujnikiem deszczu, elektrycznie sterowane lusterka i szyby, progresywne wspomaganie kierownicy, automatyczna skrzynia biegów (opcjonalnie), inteligentny kluczyk, Flexi board oraz samoczynne włączanie świateł w tunelu i możliwość zostawienia włączonych świateł po wyłączeniu silnika.



Nissan Note II



Nissan Note II został zaprezentowany w 2012 roku na rynku japońskim. Nowe wcielenie modelu prezentuje całkowicie nową koncepcję - nie jest już kompaktowym minivanem, lecz miejskim hatchbackiem. Nie da się jednoznacznie sklasyfikować nowego Note ze względu na jego charakterystyczne wymiary wnętrza i nadwozia, jednak najbliżej jest mu do segmentu B, a najbliższym konkurentem jest model Hondy o niemal identycznej koncepcji - Jazz. Nowy Note do sprzedaży na wewnętrznym rynku trafił już we wrześniu 2012 roku, europejski debiut nastąpił natomiast na Geneva Motor Show w marcu 2013 roku. Note jest dostępny także pierwszy raz na rynku północnoamerykańskim pod nazwą Versa Note.

Silniki
1.2l 80 KM
1.2l DIG-S 98 KM
dCi 1.5l 90 KM

Wersje
Visia
Acenta
Tekna












