John "Jack" Stewart Williamson (ur. 29 kwietnia 1908, zm. 10 listopada 2006) - amerykański pisarz science fiction.

Williamson spędził dzieciństwo w zachodnim Teksasie w ubogiej rodzinie rolniczej. Później jego rodzina przeprowadziła się do Nowego Meksyku. Jack był samoukiem, spędzającym dużo czasu w bibliotece. Jako młodzieniec odkrył czasopismo "Amazing Stories" i w wieku 20 lat opublikował swoje pierwsze opowiadanie science fiction. W latach 30. był już znanym wśród fanów fantastyki pisarzem - jego fanem był m.in. nastoletni Isaac Asimov. Sukces finansowy osiągnął jednak dopiero wiele lat później. W czasie II wojny światowej służył w USAAF jako meteorolog.

Kilka jego utworów powstało we współpracy z Frederikiem Pohlem. Williamson w wieku 56 lat zrobił doktorat, a następnie wykładał na uniwersytecie w Nowym Meksyku, nie zaprzestając pracy pisarskiej. Na emeryturze pełnił funkcję prezesa Amerykańskiego Stowarzyszenia Autorów Science Fiction. 

Najbardziej znanym opowiadaniem Williamsona jest Z założonymi rękami, ostrzegające przed światem, gdzie życie stało się zbyt łatwe. W opowiadaniu tym po raz pierwszy pojawiły się humanoidalne roboty zwane po prostu humanoidami, pojawiające się później w wielu innych utworach Williamsona.

Wybrane utwory

Powieści
The Legion of Space, 1934
Darker Than You Think, 1948
Humanoidy (The Humanoids, 1949; wyd. polskie: Beta Books 1991)
Undersea Quest, 1954 (z Fredem Pohlem)
Undersea Fleet, 1955 (z Fredem Pohlem)
Undersea City, 1958 (z Fredem Pohlem)
The Humanoid Touch, 1980
Terraforming Earth, 2001
The Stonehenge Gate, 2005

Opowiadania
Z założonymi rękami (With Folded Hands; wyd. polskie: Droga do science fiction. Od Wellsa do Heinleina, Alfa 1986)
Świetlikowe drzewo (The Firefly Tree; wyd. polskie: To, co najlepsze w SF, tom 3.'', Zysk i S-ka 2001)
Legion umarłych (The Legion of Time; wyd. polskie: Legion umarłych, Alfa 1993)
Ostatni Ziemianin (After World's End; wyd. polskie: Legion umarłych, Alfa 1993)

Bibliografia
