Tajemnica komunikowania się – termin prawniczy wprowadzony w Konstytucji RP:
art. 49 Konstytucji RP: Zapewnia się wolność i ochronę tajemnicy komunikowania się. Ich ograniczenie może nastąpić jedynie w przypadkach określonych w ustawie i w sposób w niej określony.
Termin obejmuje dwie tajemnice:
tajemnicę korespondencji wynikającą z art. 7 ustawy o PPUP Poczta Polska: Poczta Polska zapewnia w obrocie pocztowym ochronę tajemnicy korespondencji oraz poufność informacji o świadczonej usłudze.
tajemnicę telekomunikacyjną wynikającą z art. 159 ust. 1 ustawy Prawo telekomunikacyjne, obejmującą dane dotyczące użytkownika, treść indywidualnych komunikatów, dane transmisyjne, dane o lokalizacji oraz dane o próbach uzyskania połączenia między zakończeniami sieci w tym połączenia nieudane.

Wyjątki od nich dopuszcza się tylko w przypadkach przewidzianych ustawą.

Naruszenie tajemnicy korespondencji jest przestępstwem określonym w art. 267 Kodeksu Karnego i ścigane jest w Polsce na wniosek poszkodowanego. 





