Samir Mokbel – libański przedsiębiorca budowlany i polityk, prawosławny chrześcijanin. Ukończył wydział inżynierii cywilnej Uniwersytetu Amerykańskiego w Bejrucie. W latach 1992-1995 był pierwszym libańskim ministrem środowiska w rządzie Rafika Haririego. 13 czerwca 2011 r. został mianowany wicepremierem w gabinecie Nażiba Mikatiego. Zasiada również we władzach prawosławnego Uniwersytetu Balamand.





