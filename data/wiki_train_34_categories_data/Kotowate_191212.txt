Kot argentyński, kot Geoffroya (Leopardus geoffroyi) – gatunek drapieżnego ssaka z rodziny kotowatych (Felidae). Strefy hybrydyzacji stwierdzono w południowej Brazylii, gdzie zasięg L. geoffroyi pokrywa się z zasięgiem L. tigrinus.

Występowanie
Boliwijskie i argentyńskie Andy, południowa część Paragwaju i Brazylii, zachodnia część Urugwaju i Chile. Zasiedla tereny trawiaste (pampa) i luźno zalesione.

Charakterystyka ogólna
Ma delikatną budowę ciała. Futro jest barwy srebrnoszarej lub brązowej z czarnymi plamkami, które w niektórych miejscach mogą tworzyć prążki. Czarne ubarwienie jest rzadko spotykane. Jego pokarm stanowią gryzonie, małe gady i owady. Koty te dobrze się wspinają, są dobrymi pływakami.

Długość ciała: samce 790-940 mm, samice 736-910 mm
Długość ogona: samce 270-280 mm, samice 250-275 mm
Masa ciała: 3-5 kg

Rozmnażanie
Po ciąży trwającej 71 dni samica w grocie lub krzakach rodzi 2-3 młode.



Bibliografia
