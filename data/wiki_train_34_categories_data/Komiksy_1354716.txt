 – josei-manga autorstwa Mari Okazaki, która ukazywała się w japońskim czasopiśmie Feel Young od 2003 do 2009 roku. W Polsce ukazywała się nakładem wydawnictwa Hanami od września 2007 do kwietnia 2011 roku. Manga przeznaczona jest dla osób dorosłych. Geneza tytułu wywodzi się od japońskiego napoju izotonicznego Supli, produkowanego przez firmę Kirin, z którym kojarzą się autorce kobiety. Dodatkowo za tytułem przemawiały suplementy diety, które schowane w szufladzie pełnią rolę talizmanu ochronnego.

Fabuła
Życie nie rozpieszcza Minami Fujii. Ma ona ciągłe problemy osobiste i musi zmagać się z codziennymi wyzwaniami. Po siedmiu latach związku rozstaje się z chłopakiem. Odczuwa bezradność, samotność i zagubienie. Także w pracy staje przed zagrożeniami i trudnymi wyborami. Ma różne "przygody" ze swoimi przyjaciółmi i nowymi znajomymi z pracy.

Główne postacie
Minami Fujii (藤井ミナミ) – główna bohaterka, pracująca w agencji reklamowej, postać ta powstała dzięki sentencji "Pracujące kobiety są dojrzałe", początkowo jej pierwowzorem jest Sazae Fuguta z japońskiego anime Sazae-san, po poznaniu Sahary jest jego przeciwieństwem
Yugi Yōko (柚木曜子)  – copywriter freelancer, przyjaciółka Fujii
Tanaka Mizuho (田中ミズホ) – koleżanka z pracy Fujii, "typowy człowiek z agencji reklamowej"
Watanabe Yuki (渡辺ユキ) – pracownica działu administracyjnego agencji reklamowej, koleżanka Fujii, jej pierwowzorem jest kobieta, która wykonuje prace biurowe
Sahara Tōru (佐原徹) – kolega z pracy Fujii – fotograf, przeciwieństwo Ogiwary
Kōda Etsurō (高田悦郎) – zwany Kōetsu, kolega z pracy Fujii – producent, początkowo miał być gangsterem, jednakże wydawnictwo skrytykowało ten pomysł
Ishida Yuya (石田勇也) – dwa laty młodszy od Fujii kolega z pracy
Ogiwara Satoshi (荻原 智) – kolega z pracy Fujii, typ mężczyzny pracujący w agencji reklamowej

Adaptacja filmowa
W 2006 roku powstał na podstawie mangi japoński jedenastoodcinkowy serial telewizyjny Sapuri. Wyreżyserował go Takeshi Narita i Taisuke Kawamura. W główne postaci wcielili się Misaki Itô (Minami Fujii), Kazuya Kamenashi (Yuya Ishida), Reina Asami (Yuri Watanabe), Ryô (Mizuho Tanaka).

Premiery w postaci książkowej





Linki zewnętrzne
