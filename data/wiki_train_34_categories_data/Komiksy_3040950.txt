Tytus, Romek i A'Tomek księga VII – siódmy kolejny komiks z serii Tytus, Romek i A'Tomek o przygodach trzech przyjaciół Tytusa, Romka i A'Tomka. 

Autorem scenariusza i rysunków jest Henryk Jerzy Chmielewski. Album ten ukazał się w roku 1972 nakładem Wydawnictwa Harcerskiego Horyzonty. W ramach oszczędności album był drukowany każdy arkusz tylko z jednej strony w kolorach, przez to kolejne strony książeczki są na przemian kolorowe i czarno-białe. Potocznie księga ta ma opis - Tytus poprawia dwóję z geografii. 

Fabuła komiksu
Skończył się rok szkolny, Tytusowi grozi, że nie otrzyma promocji do następnej klasy. W ostatnim dniu wakacji ma zdawać na Helu egzamin poprawkowy. A'Tomek i Romek postanawiają mu pomóc i przygotować do do poprawki. W tym celu najpierw A'Tom opowiada o prehistorycznych dziejach Polski a potem odwiedzają fabrykę hutniczą. Później dołączają do harcerzy, którzy wędrują by lepiej poznać Polskę i z nimi zwiedzają Góry Świętokrzyskie. W czasie oczekiwania na przegląd pogwarancyjny odrzutek zwiedzają Warszawę. Następnie Tytus trafia przypadkowo do biura podróży i z nim udaję się na wycieczkę po Polsce. Tymczasem zaczynają go poszukiwać Romek i A'Tomek za pomocą wykrywacza Tytusa i po kliku perypetiach odnajdują go na Maczudze Herkulesa. Ruszają dalej w drogę, odwiedzają Tarnobrzeg, Puławy i Popielno. Na próbny egzamin chłopcy zatrzymują się w Malborku. i tu przez przypadek Tytus znajduje i spożywa eliksir wzmacniający pamięć, który działa jednak tylko 13 pacierzy. Od tej chwili tryska wiedzą. Poganiani przez Tytusa chłopcy docierają do Helu i tam Tytus w ostatniej chwili działania zażytej mikstury, zdaje egzamin poprawkowy.

Rożnicę w wydaniach
Czwarte wydanie tego komiksu zostało zmienione i rozszerzone przez autora albumu. Na pierwszej stronie okładki umieszczono ilustrację z ostatniej strony okładki dotychczasowych wydań, a na ostatniej stronie okładki zamieszczono nową ilustracje - powiększony jeden kadr z komiksu. Powiększono komiks o osiem stron z nowymi przygodami bohaterów, ponadto cała książeczkę wydano w kolorze.  

Wydania
wydanie I     1972 - Wydawnictwo Harcerskie Horyzonty, nakład: 70 000 egzemplarzy
wydanie II    1974 - Wydawnictwo Harcerskie Horyzonty, nakład: 50 000 egzemplarzy
wydanie III   1976 - Wydawnictwo Harcerskie Horyzonty, nakład: 50 000 egzemplarzy
wydanie IV    1990 - Prószyński i S-ka, nakład: 100 000 egzemplarzy, wydanie zmienione i rozszerzone, pierwsze całe w kolorze
wydanie V (wydanie zbiorowe jako Złota księga przygód I)  2002 - Prószyński i S-ka, nakład: 13 000 egzemplarzy, 
wydanie VI   2009 - Prószyński Media

Bibliografia
Henryk Jerzy Chmielewski: Tytus, Romek i A'Tomek księga VII. Warszawa: Wydawnictwo Harcerskie Horyzonty, 1974, wydanie II
Henryk Jerzy Chmielewski: Tytus, Romek i A'Tomek księga VII. Prószyński i S-ka, 1990, wydanie IV.




