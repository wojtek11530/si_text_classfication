
Tiran (arab. جزيرة تيران) – wyspa położona na wschód od egipskiego kurortu Szarm el-Szejk, należąca do Arabii Saudyjskiej znajdująca się naprzeciw Cieśniny Tirańskiej łączącej Morze Czerwone i Zatokę Akaba. Powierzchnia wyspy wynosi 80 km2.

Wyspa została oddana w użytkowanie Egiptowi, aby umożliwić stałą obecność sił międzynarodowych Multinational Force & Observers (MFO), strzegących pokoju pomiędzy Izraelem i Egiptem oraz egipskiej straży ochrony wybrzeża. Tiran ma strategiczne znaczenie, bo znajduje się w największym przewężeniu cieśniny stanowiącej ważne połączenie dla portów jordańskich oraz izraelskich. Wyspa jest naszpikowana polami minowymi i zamieszkiwana jest wyłącznie przez amerykańskich oraz egipskich żołnierzy. Wstęp na Tiran jest zabroniony, ale wokół znajdują się rafy koralowe, które są atrakcją turystyczną ściągającą nurków z całego świata.

Linki zewnętrzne
