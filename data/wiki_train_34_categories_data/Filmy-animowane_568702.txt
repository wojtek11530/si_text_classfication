Pocahontas – amerykański film animowany z 1995 roku. Jest to 33. pełnometrażowy film z wytwórni Disneya, jego kontynuacja  pojawiła się 3 lata później. Film odniósł sukces kasowy, zarabiając 141 579 773 dolarów w USA i 346 079 773 dolarów na świecie.

Opis fabuły
Przybycie statku do Nowego Świata z angielskimi osadnikami i poszukiwaczami złota pod przywództwem pazernego Gubernatora Ratcliffe'a zaalarmowało Indian o zbliżającym się niebezpieczeństwie. Ciekawska i piękna córka wodza Indian – Pocahontas poznaje angielskiego poszukiwacza złota – Johna Smitha. Na początku uważa go za takiego samego człowieka jak Ratcliffe, ale nieufność szybko zanika. Księżniczka Indian szybko wprowadza Smitha w świat indiańskich wierzeń z pomocą swych psotnych przyjaciół – szopa Meeko i kolibra Flita pokazuje Johnowi piękno indiańskiej przyrody, a w końcu zakochują się w sobie. Przepełniona odwieczną mądrością, czterechsetletnia Babcia Wierzba – mistyczna dusza zaklęta w pniu drzewa – uczy młodych wsłuchiwać się w głos serca i natury, pomaga im także znaleźć sposób, by zarówno przybysze jak i rdzenni mieszkańcy, pochodzący z dwóch całkowicie odmiennych kultur i światów mogli żyć razem, w pokoju. Na koniec Pocahontas musi pójść za głosem serca i wybrać swoją właściwą drogę, a to zadanie nie jest łatwe.

Obsada
Irene Bedard – Pocahontas (dialogi)
Judy Kuhn – Pocahontas (śpiew)
Mel Gibson – Kapitan John Smith 	
David Ogden Stiers – Ratcliffe
John Kassir – Meeko
Russell Means – Wódz Powhatan (dialogi)
Jim Cummings – Wódz Powhatan (śpiew)
Christian Bale – Thomas
Linda Hunt – Babcia Wierzba
Danny Mann – Percy
David Ogden Stiers – Wiggins
Billy Connolly – Ben
Joe Baker – Lon
Frank Welker – Flit
Michelle St. John – Nakoma
James Apaumut Fall – Kocoum
Gordon Tootoosis – Kekata (dialogi)
Jim Cummings – Kekata (śpiew)

Wersja polska
Opracowanie wersji polskiej: Studio Opracowań Filmów w Warszawie
Reżyser: Maria Piotrowska
Dialogi polskie: Elżbieta Łopatniukowa
Nagrania wokalne: STUDIO BUFFO
Kierownik muzyczny: Mirosław Janowski
Teksty piosenek: Antoni Marianowicz
Wystąpili:
Małgorzata Foremniak – Pocahontas (dialogi)
Edyta Górniak – Pocahontas (śpiew)
Cezary Morawski – John Smith
Jacek Czyż – Lon
Tomasz Kozłowicz – Thomas
Jan Kulczycki – Ben
Piotr Szwedes – Kokoum
Barbara Drapińska – Babcia Wierzba
Janusz Zakrzeński – Wódz Powhatan
Magdalena Majlert-Strzałka – Wiatr
Krzysztof Kołbasiuk – Ratcliffe
Grzegorz Wons – Wiggins
Dominika Ostałowska – Nakoma
Ryszard Nawrocki – Kekata
i inni

Piosenki śpiewali:
Virginia Company – Chór
Jak uparty bębna dźwięk – Chór
Jak uparty bębna dźwięk (repryza)''' – Janusz Zakrzeński
Ten za łukiem rzeki świat – Edyta Górniak
Wszystko pojmiesz wnet, cz. I – Barbara Drapińska, Magdalena Majlert-Strzałka
Mój, mój, mój – Chór, Krzysztof Kołbasiuk, Grzegorz Wons, Jacek Borkowski
Wszystko pojmiesz wnet, cz. II – Barbara Drapińska
Kolorowy wiatr – Edyta Górniak
Dzicy są, cz. I – Krzysztof Kołbasiuk, Janusz Zakrzeński, Chór
Dzicy są, cz. II – Edyta Górniak, Janusz Zakrzeński, Krzysztof Kołbasiuk, Chór

Chór w składzie: Piotr Gałecki, Zbigniew Wołosiewicz, Jan Frankiewicz, Mariusz Latek, Michał Kozłowski, Ryszard Gniazdowski, Stefan Nemtusiak, Maciej Dunin-Borkowski, Henryk Skalski, Michał Muzyka, Marian Chojnacki, Dariusz Golec, Adam Kaczyński, Paweł Matak, Maciej Stryjecki, Artur Żołnacz, Stefania Janus, Elżbieta Sajnok-Gałecka, Marzanna Pogłud-Kisielewska, Marta Kasprzyk, Magdalena Majlert-Strzałka, Beata Kozanecka, Małgorzata Cichawa

Odbiór
Serwis Rotten Tomatoes dał filmowi wynik 56% w oparciu o recenzje 50 krytyków

Nieścisłości historyczne
Prawdziwym imieniem Pocahontas było Matoaka. "Pocahontas" to tylko pseudonim.
W filmie gdy Pocahontas poznała Johna Smitha, była już dorosła, w rzeczywistości miała wtedy 10 lub 11 lat.
John Smith jest przedstawiany jako przyjazny człowiek, w rzeczywistości był opisywany jako nieprzyjemny i szorstki w obejściu przez pozostałych kolonistów.
Kilka lat po opuszczeniu Wirginii przez Johna Smitha Pocahontas została schwytana przez kolonistów, przeszła na chrześcijaństwo i poślubiła plantatora tytoniu Johna Rolfe'a.
Istnieje wiele kontrowersji co do tego, czy Pocahontas faktycznie uratowała Johna Smitha przed zabiciem go przez plemię Powhatan; prawdopodobnie Smith sfabrykował historię uratowania go przez Pocahontas, by zyskać popularność.
Kontrowersje wynikają głównie z tego, że Smith napisał dwie relacje z pobytu w Ameryce - pierwszą opublikował w 1608 i nie ma w niej wzmianki o tym, że został prawie zabity przez Powhatan; drugą napisał około 1622 roku i zawarł w niej pierwszą wzmiankę o uratowaniu go przez Pocahontas.

Kontrowersje
Część krytyków zarzuca filmowi zawarcie szkodliwych stereotypów dotyczących Indian północnoamerykańskich
Według niektórych krytyków, film przedstawia stereotypowe role płciowe
Pojawiły się głosy, że zwycięstwo Smitha nad Kokoumem w rywalizacji o względy Pocahontas mają symbolizować zwycięstwo białych w walce z kolorowymi i domniemaną wyższość białych

Kontynuacje
W 1998 r. wyprodukowano sequel filmu pt.: ''''.

Ścieżka dźwiękowa
Pocahontas: An Original Walt Disney Records Soundtrack - oryginalna-anglojęzyczna ścieżka dźwiękowa promująca obraz ukazała się 30 maja 1995 roku nakładem wytwórni muzycznej Walt Disney Records. Nagrania stanowią utwory skomponowane przez Alana Menkena oraz Stephena Schwartza. Wydawnictwo było promowane kompozycją "Colors of the Wind". Płyta dotarła do 1. miejsca listy Billboard 200 w Stanach Zjednoczonych.





Linki zewnętrzne
