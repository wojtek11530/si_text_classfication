Dziki Potok (niem. Grűndelwasser) – potok górski, lewy dopływ Łomnicy, znajdujący się w Sudetach Zachodnich, w Karkonoszach, w woj. dolnośląskim.

Potok górski o długości około 3,0 km, należący do zlewiska Morza Bałtyckiego, lewy dopływ Łomnicy. Liczne źródła potoku rozrzucone są na wysokości około 760-800 m n.p.m., w kotlinie pomiędzy Husycką Górką, Czarną Górą a Czołem, na styku Śląskiego Grzbietu i Pogórza Karkonoskiego. Powstaje z połączenia kilku krótkich bezimiennych potoków. Płynie generalnie ku wschodowi i w dolnej części Karpacza uchodzi do Łomnicy.

Wzdłuż Dzikiego Potoku rozciąga się najstarsza część Karpacza - Płóczki.

Turystyka
W dolinie potoku przecinają się dwa szlaki turystyczne:
zielony - prowadzący z dolnego Karpacza do Bierutowic wzdłuż potku
w środkowym biegu przecina go  czerwony - prowadzący z Karpacza na Grabowiec

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7




