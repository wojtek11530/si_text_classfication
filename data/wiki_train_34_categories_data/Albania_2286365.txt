Enea Zhegu też jako: Enea Zheku (ur. 9 lipca 1964 w Tiranie) – albański aktor. 

Ukończył studia na wydziale aktorskim Instytutu Sztuk w Tiranie. Występował na scenie Teatru Ludowego w Tiranie.

W filmie zadebiutował w wieku 12 lat. W 1976 został zaangażowany przez reżysera Dhimitra Anagnostiego do jednej z głównych ról w filmie Lulëkuqet mbi mure. Jako dziecko wystąpił jeszcze w dwóch filmach. Po ukończeniu studiów wystąpił w głównej roli w filmie Një jetë më shumë.

W latach 90. wyemigrował do Grecji, a następnie do Włoch. W 2006 powrócił do Tirany, gdzie rozpoczął działalność gospodarczą (jest właścicielem restauracji Vila 31), nie wracając już do aktorstwa.

Role filmowe
1976: Lulëkuqet mbi mure jako Lelo
1977: Njeriu me top jako Zigur
1977: Tomka dhe shokët e tij jako Tomka
1986: Një jetë me shume jako Çomo

Bibliografia
Linki zewnętrzne
