Planetary – amerykańska seria komiksowa, której twórcami są Warren Ellis (scenariusz) i John Cassaday (rysunki), publikowana jako dwumiesięcznik przez DC Comics w kolekcji Wildstorm od 1999 roku. Po polsku od 2008 roku wydaje ją Manzoku w formie tomów zawierających kilka odcinków w jednym.

Komiks opowiada o fikcyjnej organizacji o nazwie "Planetary", której członkowie nazywają siebie "archeologami niemożliwego"; odkrywają oni tajemnice i spiski, ukrywane przez wielu adwersarzy.

Albumy
Dookoła świata i inne opowiadania cz. 1 (All Over the World and Other Stories, 2000, wydanie polskie 2008)
Dookoła świata i inne opowiadania cz. 2 (All Over the World and Other Stories, 2000, wydanie polskie 2008)
The Fourth Man (2001, wydanie polskie zapowiadane na 2009)
Leaving the Twentieth Century (2005, wydanie polskie zapowiadane na 2009)
poza serią:
Crossing Worlds (2004; wydanie polskie zapowiadane na 2010)


