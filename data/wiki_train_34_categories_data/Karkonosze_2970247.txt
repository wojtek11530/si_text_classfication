Schronisko PTTK "Srebrny Potok" w Jarkowicach – obiekt noclegowy (schronisko turystyczne), położony w dolinie Białego Strumienia (Białej Wody) ponad wsią Jarkowice, na wschodnich zboczach karkonoskiego Grzbietu Lasockiego. W bazie PTTK opisywany jest jako schronisko turystyczne, natomiast na stronie obiektu nazywany jest "Ośrodkiem Wypoczynkowo-Agroturystycznym" lub "Ośrodkiem Wczasowym".

Budynki, w którym mieści się schronisko, zostały wybudowane w latach 20. XX wieku. Po II wojnie światowej służyły one do 1948 roku Wojskom Ochrony Pogranicza. Wówczas przekazano je ZHP, które jednak już rok później harcerze opuścili obiekt. Do 1954 roku budynki stały niezagospodarowane i ulegały dewastacji. Wtedy to zwróciły uwagę geologów, poszukujących na terenie Lasockiego Grzbietu uranu. Na mocy umowy z Gromadzką Radą Narodową obiekt został przekazany Oddziałowi PTTK przy Instytutach PAN we Wrocławiu, który już w 1956 roku otworzył schronisko.

Ocenie obiekt oferuje 50 miejsc noclegowych w pokojach 2-4 osobowych wraz z wyżywieniem. Nastawiony jest przede wszystkim na obsługę grup (kolonie, wycieczki, pobyty weekendowe). Jego zarządcą nadal jest Oddział PTTK przy Instytutach PAN we Wrocławiu.

Dane teleadresowe
Jarkowice 136, 48-520 Lubawka

Piesze szlaki turystyczne
Schronisko "Srebrny Potok" - Jarkowice - Ogorzelec - Przełęcz Kowarska - Kowary
Schronisko "Srebrny Potok - Bielec - dojście do  z Przełęczy Okraj do Lubawki

Źródła

informacje na stronie  dostęp [2013-06-18]
informacje na stronie  dostęp [2013-06-18]
"Karkonosze. Mapa turystyczna" 1:50 000, EKO-GRAF Sp. z o.o. Wrocław, ISBN 83-900783-4-3







