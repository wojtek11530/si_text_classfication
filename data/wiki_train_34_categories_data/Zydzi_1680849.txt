Jadwiga Maurer,  z d. Graubard  (ur. 24 września 1932 w Kielcach - zm.16 października 2012 w Urbana (Illinois, USA)) – polska pisarka emigracyjna żydowskiego pochodzenia, tworząca w języku polskim.

Biografia
Urodziła się w Kielcach w zasymilowanej rodzinie żydowskiej. Jej matka była nauczycielką języka polskiego, a ojciec judaistą, nauczycielem i działaczem społecznym. Po wybuchu II wojny światowej uciekła wraz z rodziną do Krakowa, gdzie ukrywała się na aryjskich papierach. W 1944 dzięki pomocy "Żegoty" wyjechała z rodzicami na Słowację i ukrywała się w klasztorze franciszkanów. Po zakończeniu wojny zamieszkała w Gdańsku, ale rodzina nie chciała pozostawać w Polsce obawiając się komunizmu. Z Gdańska wraz z rodzicami wyjechała do Monachium, gdzie ukończyła studia slawistyczne. Od 1959 mieszkała w USA, pracowała na University of California w Berkeley, gdzie po pewnym czasie została kierownikiem katedry slawistyki. Następnie wykładała język polski i języki słowiańskie na uniwersytetech Indiana i Kansas. Publikowała teksty w polskojęzycznej prasie w USA. W 2002 po raz pierwszy od wyjazdu z Polski odwiedziła rodzinne miasto – Kielce.

Twórczość
1970: Liga ocalałych
1982: Podróż na wybrzeże Dalmacji
1990: Z matki obcej... Szkice o powiązaniach Mickiewicza ze światem Żydów
2002: Sobowtóry. Opowiadania zebrane

Bibliografia
Anna Zacharska: Literackie świadectwa Ocaleńców. O prozie Jadwigi Maurer, Idy Fink i Henryka Grynberga. Niepublikowana praca magisterska, 1997.

Linki zewnętrzne
na stronie slowoludu.com.pl 








