Rak migdałka podniebiennego - to pod względem lokalizacji najczęstszy nowotwór złośliwy części ustnej gardła (46%). 90% nowotworów migdałka podniebiennego to raki płaskonabłonkowe. 

Rak objawia się jako wrzodziejąca zmiana obejmująca migdałek, niekiedy przechodząca na łuk podniebienno-językowy, łuk podniebienno-gardłowy, kąt żuchwy i (lub) język. Początkowo objawy podmiotowe mogą być skąpo wyrażone, ograniczając się do otalgii, bólu gardła. W dalszym etapie pojawia się cuchnienie z ust, ślinienie, szczękościsk. 

Wcześnie dochodzi do przerzutów do regionalnych węzłów chłonnych szyi. Najczęstszą lokalizajcą przerzutów odległych są wątroba, płuca i kości.

Podejrzenie raka migdałka powinno być wysunięte przy każdym jednostronnym powiększeniu migdałka, zwłaszcza w przypadku współistniejącego powiększenia regionalnych węzłów chłonnych. Rozpoznanie stawiane jest na podstawie badania histopatologicznego wycinka guza. 

Bibliografia
