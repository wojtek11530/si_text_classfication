Tadeusz Władysław Jędrzejczyk (ur. 1 lipca 1968) – polski lekarz, od 2014 prezes Narodowego Funduszu Zdrowia.

Życiorys
Ukończył studia na Akademii Medycznej w Gdańsku. Specjalizował się z zakresu medycyny społecznej, organizacji ochrony zdrowia i zdrowia publicznego. 
Pracował jako lekarz w gdańskim Szpitalu Specjalistycznym im. św. Wojciecha, następnie w ZOZ nr 3 w Gdańsku jako asystent, a następnie został adiunktem w Gdańskim Uniwersytecie Medycznym. W latach 2008-2009 był zastępcą dyrektora ds. medycznych Pomorskiego Oddziału Wojewódzkiego NFZ. Od 2010 był zastępcą dyrektora naczelnego ds. lecznictwa Uniwersyteckiego Centrum Klinicznego w Gdańsku. 28 października 2013 został powołany na stanowisko dyrektora pomorskiego oddziału Narodowego Funduszu Zdrowia.
W maju 2014 zwyciężył w konkursie na prezesa NFZ.











