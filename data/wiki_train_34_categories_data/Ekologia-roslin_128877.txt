Partenokarpia – wytwarzanie owoców bez nasion, niepoprzedzone zapłodnieniem kwiatów. Następuje, gdy kwiat jest pobudzony do stworzenia owocu przez niewłaściwy pyłek lub inny czynnik i nie wytwarza nasion. Czynnikiem wywołującym partenokarpię może być nadmierna ilość auksyn. Nieznajomość tego zjawiska doprowadziła Grzegorza Mendla do zaniechania dalszych badań nad dziedziczeniem cech. Niektóre gatunki łatwo tworzą owoce beznasienne, co jest wykorzystywane w uprawie.

Przykłady:
pomidor – w uprawie stymuluje się hormonami wzrostu kwitnące grona pomidorów uprawiane pod osłonami do wytwarzania owoców bez udziału zapylenia,
ananas – beznasienny owocostan składający się z wielu jagód,
banan – którego odmiany uprawne wydają owoce (jagody) wyłącznie beznasienne,
wiele odmian grusz europejskich – w lata z przymrozkami kiedy zostają uszkodzone kwiaty wiele odmian mimo tego wytwarza owoce (np. odmiana Konferencja), dodatkowo stymuluje się to zjawisko opryskując giberelinami.




