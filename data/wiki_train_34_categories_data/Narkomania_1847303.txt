Fenazepam (farm. Phenazepamum) – organiczny związek chemiczny z grupy benzodiazepin. Środek odznaczający się silnym działaniem nasennym, natomiast umiarkowanym uspokajającym, przeciwlękowym i przeciwdrgawkowym. Zbliżony nieco działaniem do flunitrazepamu. Charakteryzuje się bardzo długim okresem półtrwania (ok. 60 godzin). Wykazuje znaczny potencjał uzależniający. Znajduje zastosowanie głównie jako lek nasenny, niekiedy pomocniczo w zaburzeniach lękowych, nerwicowych i padaczce.

Oryginalny, rosyjski lek zsyntetyzowany został w 1974 roku, natomiast wprowadzono go do lecznictwa w 1978 roku pod nazwą handlową Феназепам. Preparat stosowany obecnie wyłącznie w Rosji i niektórych innych krajach byłego ZSRR (m.in. na Ukrainie).

Preparaty:
Феназепам (Fenazepam) tabl. 0,5 mg x 50 szt Canonpharma – Federacja Rosyjska

Preparat był dawniej zarejestrowany w Polsce.



Bibliografia
Martindale (dane zaktualizowane na dzień 18.08.2009 r.)
