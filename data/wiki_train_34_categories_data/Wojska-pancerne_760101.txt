
'''24 Pułk Ułanów im. Hetmana Wielkiego Koronnego Stanisława Żółkiewskiego (24 p.uł.) – oddział kawalerii Wojska Polskiego II RP i broni pancernej Polskich Sił Zbrojnych na Zachodzie.

Pułk stacjonował w garnizonie Kraśnik.
Święto pułkowe obchodził 6 lipca, w rocznicę powstania 214 Pułku Ułanów Armii Ochotniczej ''(patrz tez infobox)''.

Formowanie
24 Pułk Ułanów im. Hetmana Żółkiewskiego powstał z '''214 Pułku Ułanów Armii Ochotniczej, powołanym do życia w czerwcu 1920 rozkazem Głównego Inspektoratu Armii Ochotniczej. Formował się we Lwowie i w Stanisławowie, a następnie w Lesznie k. Warszawy.

Działania wojenne

Jako 214 Pułk Ułanów brał udział w walkach 1920 na Zamojszczyźnie, na Wołyniu i w środkowe] Litwie.

27 listopada 1938 24 p.uł. stoczył walkę z wojskiem czechosłowackim pod miejscowością Ździar. W potyczce zginął mjr Stefan Rago.

Kampanię wrześniową pułk odbył w ramach 10 Brygady Kawalerii.
Pierwszą walkę stoczył 1 września pod Jordanowem i Wysoką. Walczył pod: Kasiną Wielką – 2 września, Leszczyną – 5 września, od 8 września pod Łańcutem, Rzeszowem, Radymnem, Dobrosinem, pod Grzybowicą – 15 września.
Granicę węgierską pułk przekroczył 19 września 1939. Za kampanię wrześniową pułk został odznaczony orderem Virtuti Militari.

Pułk został odtworzony we Francji a następnie w Anglii. W 1943 oddział został przeformowany w pułk pancerny.

Wojnę 24 Pułk Ułanów zakończył przebywszy całą kampanię na zachodzie w składzie 10 Brygady Kawalerii Pancernej 1 Dywizji Pancernej 5 maja 1945 na terytorium Niemiec.

Żołnierze pułku
Dowódcy:'''
płk Tadeusz Żółkiewski (1920)
mjr Jan Kanty Olszewski (1921)
ppłk Rudolf Lang (1921-1929)
płk Kazimierz Halicki (1929-1932)
płk dypl. Kazimierz Dworak (1932-1940)
ppłk Jerzy Deskur (1940-1942)
ppłk Bogumił Szumski (1942-1943)
mjr Jan Kański (1943-1944 – poległ)
ppłk Romuald Dowbor (1944-1947)
mjr dypl. Tadeusz Wysocki (1947)

Oficerowie:'''
mjr Eugeniusz Józef Jasiewicz
mjr Stefan Rago

Odznaczeni Krzyżem Srebrnym Orderu „Virtuti Militari” za wojnę 1918-1920'''
Spis utworzony na podstawie "Zarys historji wojennej 24-go pułku ułanów " s. 31.



Symbole pułkowe == 

Sztandar

Sztandar 24 Pułku Ułanów został ufundowany przez byłych żołnierzy 214 Pułku Ułanów Armii Ochotniczej, a wręczony 30 kwietnia 1923 w Warszawie przez Marszałka Józefa Piłsudskiego.

Na jednej stronie sztandaru widnieje znak "214 PU A.O.", napis "Honor i Ojczyzna", zaś na drugiej cyfra Pułku – "24" i Orzeł Biały.

Po kampanii 1939 sztandar został przewieziony do Francji; skąd przeszedł z pułkiem do Wielkiej Brytanii i towarzyszył mu w kampanii 1944/1945 roku.

11 listopada 1966 w Londynie odznaczony za czyny bojowe Srebrnym Orderem Virtuti Militari nr 1329 przez gen. broni Władysława Andersa.

Odznaka

Odznaka zatwierdzona Dz. Rozk. MSWojsk. nr 2, poz. 11 z 14 stycznia 1928 roku. 
Posiada  kształt zbliżony do Krzyża Walecznych o ramionach emaliowanych w kolorze białym z żółtym paskiem pośrodku. Na środek krzyża nałożony srebrny orzeł wz. 1927, między ramionami promienie słońca. Dwuczęściowa - oficerska, wykonana w srebrze lub w tombaku srebrzonym, łączona trzema nitami, emaliowana, na rewersie odznaki honorowej adnotacja "honoris causa" . Wymiary: 45x45 mm. Wykonanie: Wiktor Gontarczyk - Warszawa. 

Barwy

 Proporczyk biały z wąskim żółtym paskiem pośrodku

 Otok biały

 Spodnie długie ciemnogranatowe, lampasy białe, wypustka biała

 proporczyk dowództwa w 1939

 proporczyk 1 szwadronu w 1939

 proporczyk 2 szwadronu w 1939

 proporczyk 3 szwadronu w 1939

 proporczyk 4 szwadronu w 1939

 proporczyk 5 szwadronu ckm w 1939

 proporczyk plutonu łączności w 1939


Żurawiejka
Piją wina pełne dzbanki,
kochają ich Lublinianki.
Lance do boju...
Gubi lance, gówno warty,
to jest pułk dwudziesty czwarty
Lance do boju...




Bibliografia
"Księga jazdy polskiej": pod protektoratem marsz. Edwarda Śmigłego–Rydza. Warszawa 1936. Reprint: Wydawnictwo Bellona Warszawa 1993
Jan Partyka, Odznaki i oznaki PSZ na Zachodzie 1939-1946''. Wojska Lądowe. Rzeszów 1997.
