Anouk Faivre-Picon (ur. 18 lutego 1986 w Pontarlier) – francuska biegaczka narciarska, srebrna medalistka mistrzostw świata młodzieżowców.

Kariera
Po raz pierwszy na arenie międzynarodowej Anouk Faivre-Picon pojawiła się 6 marca 2004 roku podczas zawodów juniorskich w Abtenau, gdzie zajęła 31. miejsce w biegu na 5 km techniką dowolną. W 2006 roku wystąpiła na mistrzostwach świata juniorów w Kranju, jednak plasowała się w trzeciej dziesiątce. Na rozgrywanych dwa lata później mistrzostwach świata młodzieżowców w Malles Venosta była między innymi czwarta na dystansie 15 km stylem dowolnym, przegrywając walkę o brąz z Amerykanką Elizabeth Stephen. Na mistrzostwach świata młodzieżowców w Praz de Lys - Sommand w 2009 roku Faivre-Picon była piąta w biegu na 10 km techniką dowolną. W Pucharze Świata zadebiutowała 16 lutego 2008 roku w Libercu, zajmując 60. miejsce w biegu na 7,6 km stylem dowolnym. Pierwsze pucharowe punkty wywalczyła dwa lata później - 21 marca 2010 roku w Falun zajęła 26. miejsce w zawodach Finału PŚ. W klasyfikacji generalnej najlepiej wypadła w sezonie 2011/2012, który ukończyła na 51. pozycji. W 2013 roku wystąpiła na mistrzostwach świata w Val di Fiemme, zajmując między innymi szóste miejsce w sztafecie i osiemnaste w biegu na 10 km stylem dowolnym. Nigdy nie brała udziału w igrzyskach olimpijskich. Startuje także w zawodach FIS Marathon Cup, w których dwukrotnie stawała na podium, przy czym 11 marca 2012 roku zwyciężyła w szwajcarskim Engadin Skimarathon. W klasyfikacji końcowej sezonu 2011/2012 zajęła jedenastą pozycję.

Osiągnięcia
Igrzyska olimpijskie


Mistrzostwa świata


Mistrzostwa świata juniorów


Mistrzostwa świata młodzieżowców


Puchar Świata
Miejsca w klasyfikacji generalnej


Miejsca na podium
Faivre-Picon nie stała na podium indywidualnych zawodów Pucharu Świata.

Miejsca w poszczególnych zawodach Pucharu Świata
stan po zakończeniu sezonu 2013/2014''


FIS Marathon Cup
Miejsca w klasyfikacji generalnej
sezon 2011/2012: 11.
sezon 2012/2013: 20.

Miejsca na podium


Linki zewnętrzne
