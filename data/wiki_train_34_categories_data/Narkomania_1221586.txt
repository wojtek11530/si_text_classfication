Cyklobarbital (łac. Cyclobarbitalum) – organiczny związek chemiczny, lek nasenny z grupy barbituranów, pochodna kwasu barbiturowego. Wprowadzony do lecznictwa w 1924 roku przez koncern farmaceutyczny Bayer pod nazwą handlową Phanodormium.

Cyklobarbital podany doustnie w dawce 0,1–0,4 g wywołuje w ciągu 15 minut sen (pozbawiony marzeń sennych) trwający ok. 5–7 godzin. Obecnie cyklobarbital jest w większości krajów wycofany z lecznictwa.

Dawniej w Polsce dostępne były preparaty:
Cyclobarbitalum Calcium: tabletki 200&nbsp;mg oraz substancja do receptury aptecznej
Reladorm (Tarchomińskie Zakłady Farmaceutyczne Polfa): tabletki (lek złożony, zawierający 10&nbsp;mg diazepamu i 100&nbsp;mg soli wapniowej cyklobarbitalu) (przeznaczony tylko na eksport do Rosji).

Preparaty dostępne na świecie
Реладорм (Reladorm) (Tarchomińskie Zakłady Farmaceutyczne Polfa): tabletki,  preparat dostępny wyłącznie w Rosji.

Preparat produkowany od 1976 r.

Przypisy


Bibliografia
Leksykon Leków, Tadeusz Lesław Chruściel, Kornel Gibiński, PZWL 1991
Poradnik Terapeutyczny, red. Piotr Kubikowski, wyd. II – PZWL 1969 r., wyd. III – PZWL 1975 r
Oferta handlowa Polfy Tarchomin na rynek rosyjski (Reladorm): http://www.polfa-tarchomin.com.pl/ru/index.php?menu=4&podstrona=21&grupa=









