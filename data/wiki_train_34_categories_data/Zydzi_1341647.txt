Dni Książki Żydowskiej - coroczna impreza kulturalna i targi poświęcone literaturze i nowościom wydawniczym dotyczącym szeroko pojętnej tematyki żydowskiej. Dni organizowane są w maju przez Stowarzyszenie Midrasz. Jest to największa tego typu impreza w Polsce.

Program Dni obejmuje kilkadziesiąt spotkań z autorami książek, wykładów, dyskusji, koncertów, pokazów filmów, a także warsztaty i wystawę fotografii. Zamierzeniem Dni jest promocja najbardziej wartościowych publikacji poświęconych zagadnieniom żydowskim.

Przykładowo, program XI Dni Książki Żydowskiej w 2008 obejmował m.in. wystawę rysunków Andrzeja Wajdy do spektaklu "Dybuk", spotkania autorskie z Irit Amiel, Emilem Draitserem, Ericą Fischer, Anną Frajlich, Józefem Henem, Danem Kurzmanem, Szewachem Weissem, Joanną Wiszniewicz, Shoshaną Ronen.

Linki zewnętrzne
