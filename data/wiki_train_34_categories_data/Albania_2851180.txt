Trifon Xhagjika czyt. Trifon Dżadzika - (ur. 1932 w Tepelenie, zm. w grudniu 1963 w Tiranie) - albański poeta i oficer Armii Albańskiej, więzień sumienia.

Biogram
Urodził się na przedmieściach Tepeleny. W 1941 z powodów ekonomicznych przeniósł się wraz z rodziną do Tirany. W bardzo młodym wieku wstąpił na ochotnika do Armii Albańskiej, by w 1950 ukończyć szkołę dla oficerów artylerii przeciwlotniczej w Tiranie. Przez pewien czas służył w jednej z jednostek rakietowych, zanim nie ujawnił swojego talentu dziennikarskiego. Po odbyciu kursu dla dziennikarzy, rozpoczął pracę w "Luftetari" - organie prasowym ministerstwa obrony i został awansowany do stopnia kapitana.

Pierwsze utwory poetyckie publikował w magazynach "Drita" (Światło) i "Nentori" (Listopad). W 1959 ukończył swój pierwszy tomik poetycki Gjurmet (Ślady). Kiedy skierował go do druku, wiersze zostały uznane za dekadenckie, a sam poeta aresztowany przez Sigurimi. Po czterech latach pobytu w więzieniu, w grudniu 1963 został stracony. Pochowany w nieznanym miejscu.

Twórczość
2002: Poezia: vargje (opr. Agron Tufa)
2006: Poeti disident Trifon Xhagjika (opr. Andrea Llukani, Ylli Xhagjika)

Bibliografia
Afrim Imaj, Poeti i pushkatuar Trifon Xhagjika, "Panorama", 23 V 2006.









