Bezksiężycowa noc (oryg. tytuł: Nata pa hënë, inny tytuł: The Moonless Night) – film fabularny produkcji albańsko-francuskiej, którego premiera odbyła się w 2004 roku.

Dla bohaterów tego filmu życiowym celem jest wydostanie się z kraju. Tym razem opowieść odbiega od stereotypowo nakreślonych ponurych dramatów o uciekających z kraju Albańczykach. Pociągiem w kierunku morza jedzie 16-letnia Rudina i jej dziadek, którzy przy pomocy przemytników zamierzają wydostać się z kraju. W pociągu Rudina spotyka Gjergja i na jednej ze stacji, gdzie ma być dłuższy postój, wybiera się do wsi po wodę. W tym czasie pociąg, którym podróżowała z dziadkiem, odjeżdża. Dziewczyna jest załamana, ale chłopak, z którym została, obiecuje, że go znajdą. Rozpoczyna się ich pełna przygód wędrówka po kraju. Na wybrzeżu, do którego w końcu docierają spotykają dziadka. Nic już nie stoi na przeszkodzie, aby zapłacić przemytnikom i odpłynąć z kraju.

Główne role w filmie odgrywają aktorzy nieprofesjonalni. Komentując premierę Bezksiężycowej nocy w tirańskim kinie Millenium prasa albańska podkreślała, że dawno nie zdarzyło się, aby film albański w pierwszych dniach po premierze zgromadził ponad 9 tysięcy widzów. Film był prezentowany w 2004 roku na Moskiewskim Festiwalu Filmowym, a w kwietniu 2005 roku na Festiwalu Filmu Środkowo i Wschodnioeuropejskiego w Wiesbaden. W styczniu 2008 roku film wyemitowała TVP Polonia.

Obsada
Enrieta Jani jako Rudina
Kledi Kapexhiu jako Mili
Niko Kanxheri jako dziadek
Genc Fuga jako dziennikarz
Elton Papuciu
Gentian Zeneli
Ilisia Sheri
Lulzim Zeqja



Linki zewnętrzne
