Seria Żołnierz polski na frontach II wojny światowej obejmowała kolekcję dziewięciu srebrnych monety kolekcjonerskich. Narodowy Bank Polski zainaugurował cykl w 1989 roku i kontynuował go do roku 1995. Monety bite były stemplem lustrzanym. Celem serii było przedstawienie największych operacji II wojny światowej, w których brali udział polscy żołnierze oraz polskich dowódców. Pierwszą monetą serii było Westerplatte wyemitowane w 1989 roku.

Lista monet serii Żołnierz polski na frontach II wojny światowej
Awers monet kolekcjonerskich jest stały i przedstawia orła, rok wprowadzenia do obiegu, nominał oraz napis Rzeczpospolita Polska (tylko na monecie Westerplatte bity był napis Polska Rzeczpospolita Ludowa). Pośrodku rewersu widnieje stylizowany wizerunek żołnierzy oraz opis wydarzenia, w którym uczestniczyło Wojsko Polskie. Przy rancie półkolem napis ŻOŁNIERZ POLSKI NA FRONTACH II WOJNY ŚWIATOWEJ.









