Jan Möller (ur. 17 września 1953 w Malmö) – były szwedzki piłkarz występujący na pozycji bramkarza. 

Kariera klubowa
Möller zawodową karierę rozpoczynał w 1971 roku w klubie Malmö FF. Spędził tam 9 lat. W tym czasie zdobył z klubem pięć Pucharów Szwecji (1973, 1974, 1975, 1978, 1980), trzy mistrzostwa Szwecji (1974, 1975, 1977). W 1979 roku dotarł z klubem do finału Pucharu Mistrzów, jednak Malmö przegrało tam 0:1 z Nottingham Forest. W tym samym roku Möller przegrał wraz z Malmö finał Pucharu Interkontynentalny z Olimpią Asunción. Został również wybrany Szwedzkim Piłkarzem Roku.

W 1980 roku Möller przeszedł do angielskiego Bristolu City. W 1982 roku trafił do kanadyjskiego Toronto Blizzard. W 1984 roku powrócił do Malmö FF. Tym razem spędził tam cztery lata. W tym czasie zdobył z zespołem dwa mistrzostwa Szwecji (1986, 1988) i dwa Puchary Szwecji (1984, 1986). W 1989 roku odszedł do Helsingborgs IF. Potem był graczem klubu Trelleborgs FF, gdzie w 1993 roku zakończył karierę.

Kariera reprezentacyjna
W 1978 roku Möller został powołany do reprezentacji Szwecji na Mistrzostwa Świata. Nie zagrał na nich ani razu, a Szwedzi odpadli z tamtego mundialu po fazie grupowej. W drużynie narodowej zadebiutował 19 kwietnia 1979 w przegranym 0:2 towarzyskim meczu ze Związkiem Radzieckim. W latach 1979-1988 w kadrze Möller rozegrał w sumie 17 spotkań.

Bibliografia
