Star 266M2''' – seryjna wersja zmodernizowanego polskiego terenowego  samochodu ciężarowego Star 266 przeprowadzana przez Autobox w Starachowicach na zlecenie Sił Zbrojnych Rzeczypospolitej Polskiej.
Modernizacja obejmuje remont kapitalny wszystkich układów podwozia: ramy, mostów napędowych i skrzyni rozdzielczej oraz montaż nowego silnika, skrzyni biegów i przebudowanej kabiny kierowcy. W 2011 zaplanowano modernizację 80 sztuk.

Opis techniczny
Nowy turbodiesel z zaworem upustowym Iveco Tector 4 F4AE0481 z wysokociśnieniowym wtryskiem common rail, rzędowy, 4 cylindrowy, 125 kW / 170 KM przy 2700 obr./min, maksymalny moment obrotowy 560 Nm przy 1200 obr./min. Nowa 6 biegowa skrzynia biegów Eaton FS-5206B. Zamiast dwóch zbiorników na paliwo o pojemności 150 l, wprowadzono jeden 200 l.

„Nowa” kabina kierowcy powstała z przebudowy starej poprzez przystosowanie jej do odchylania za pomocą siłownika hydraulicznego, zabudowy stałego tunelu komory silnika, całkowitą wymianę wygłuszeń, foteli, instalacji elektrycznej i deski rozdzielczej. Wprowadzono dzielone szyby drzwi z usprawnionym mechanizmem opuszczania oraz całkowicie nowe atrapę przednią z tworzywa podnoszoną na sprężynach gazowych i zderzak przedni (jak w Star 944).

Bibliografia
"Nowa Technika Wojskowa" nr  6/2012 str. 50-53
[Dostęp 2012-09-06]
[Dostęp 2012-09-06]







