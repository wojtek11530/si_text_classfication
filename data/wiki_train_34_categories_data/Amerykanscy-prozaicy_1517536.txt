Elmore John Leonard, Jr (ur. 11 października 1925 w Nowym Orleanie, zm. 20 sierpnia 2013 w Detroit) − amerykański powieściopisarz i scenarzysta.
 
Biografia
W latach 30. śledził przygody pary Bonnie i Clyde, które wywarły silny wpływ na jego przyszłą twórczość. W latach 1943-1946 służył w US Navy na południowym Pacyfiku. Po powrocie studiował język angielski i filozofię. Pracował jako copywriter w agencji reklamowej i wysyłał swoją prozę do czasopism.

Zaczynał w latach 50. od westernów, potem zaczął tworzyć powieści kryminalne i thrillery.

Krytycy chwalą jego twórczość za naturalistyczny realizm i robiące wrażenie dialogi. Sam twierdził, że „opuszcza te części, które czytelnicy pomijają”. Jest zwany „Dickensem Detroit”, ponieważ wielokrotnie opisywał mieszkańców tego miasta. 

Mieszkał z rodziną w Michigan.

W latach 1992-1993 w Polsce ukazały się przekłady aż 5 powieści Leonarda. Autor jednak nie przypadł do gustu polskim czytelnikom i nawet premiery kolejnych filmów nie spowodowały wydania dalszych utworów . Powieść Dorwać Małego ukazała się w Polsce w 2000 roku.

Ekranizacje

Jest autorem opowiadania Three-Ten to Yuma (1953), podstawy filmu '''' (1957) i jego remake'u . Powieść Out of Sight sfilmował w 1998 Steven Soderbergh (Co z oczu, to z serca), Get Shorty w 1995 – Barry Sonnenfeld (polski tytuł: Dorwać małego), a Rum Punch w 1997 – Quentin Tarantino (pt. Jackie Brown). Zekranizowano jeszcze kilkanaście innych powieści oraz opowiadań Leonarda, w tym kilka na podstawie jego scenariuszy.

1970 Bitwa o whisky (The Moonshine War)
1971 Valdez przybywa (Valdez Is Coming)
1972 Joe Kidd
2005 Be Cool
2009 Killshot

Bibliografia
Linki zewnętrzne
