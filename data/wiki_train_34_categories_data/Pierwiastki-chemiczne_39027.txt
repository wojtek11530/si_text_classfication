Staliwo – wieloskładnikowy stop żelaza z węglem, nie poddany obróbce plastycznej.

W odmianach użytkowych zawartość węgla nie przekracza 1,5%, suma typowych domieszek również nie przekracza 1%. Właściwości mechaniczne staliwa są nieco niższe niż własności stali o takim samym składzie po obróbce plastycznej. Wynika to 
z charakterystycznych dla odlewów: gruboziarnistości i pustek międzykrystalicznych. Staliwo ma natomiast znacznie lepsze właściwości mechaniczne od żeliwa, w szczególności - jest plastycznie obrabialne, a odmiany o zawartości węgla poniżej 0,25% są również dobrze spawalne.
Ze względu na skład chemiczny rozróżnia się staliwa:
węglowe - zawierające tylko składniki zwykłe i zanieczyszczenia z przerobu hutniczego
stopowe - zawierające dodatkowo wprowadzone celowo domieszki stopowe
Ze względu na własności fizyczne i związane z nimi możliwości praktycznego zastosowania, wyróżnia się staliwa:
węglowe 
zwykłej jakości
wyższej jakości
najwyższej jakości
Jakość wyznaczona jest określonymi w normach parametrami.

stopowe
manganowe
manganowo-krzemowe
chromowe
chromowo-molibdenowe
chromowo-manganowo-krzemowe
żaroodporne
odporne na korozję (nierdzewne i kwasoodporne)
konstrukcyjne do pracy w podwyższonych temperaturach




