
James Gregory (ur. listopad 1638 w Drumoak koło Aberdeen, zm. październik 1675 w Edynburgu) – szkocki astronom i matematyk.

Uznawany za jednego z najważniejszych matematyków XVII wieku. Odkrył, że funkcję rzeczywistą można przybliżać wielomianem zależnym od jej kolejnych pochodnych oraz dążącej do zera reszty. Dziś ta właściwość znana jest jako rozwinięcie funkcji za pomocą wzoru Taylora. W 1663 roku zaprojektował i opublikował nową konstrukcję teleskopu, znaną obecnie pod nazwą teleskopu Gregory'ego.

W roku 1663 zaproponował metodę wyznaczenia paralaksy planety dolnej na podstawie pomiaru czasów tranzytu z dwóch różnych miejsc Ziemi. Metoda jego, rozwinięta i spopularyzowana przez Edmunda Halleya była używana do wyznaczenia jednostki astronomicznej z obserwacji tranzytów Wenus w XVIII i XIX wieku.

Jego imieniem nazwano James Gregory Telescope.



Linki zewnętrzne
