Marsz Mendelssohna (Marsz weselny) - najbardziej znany fragment muzyki do Snu nocy letniej Szekspira. Skomponowany przez Feliksa Mendelssohna w 1842. Niejednokrotnie grany jest w kościołach na zakończenie ślubu, wówczas najczęściej na kościelnych organach. Pierwsze wykonanie Marsza odbyło się na ślubie Dorothy Carew i Toma Daniela w kościele św. Piotra w Tiverton 2 czerwca 1847. Pierwsze wykonanie w okolicznościach znanych dzisiaj powszechnie odbyło się 25 stycznia 1858 roku w kaplicy królewskiej St. James's Palace w Londynie podczas ślubu księżnej Wiktorii Koburg (najstarszej córki królowej Wiktorii) z księciem Fryderykiem Hohenzollernem (późniejszym cesarzem Niemiec). Wyboru utworu dokonała panna młoda.




