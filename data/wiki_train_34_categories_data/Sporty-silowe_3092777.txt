Wandee Kameaim (tajski วันดี คำเอี่ยม, ur. 18 stycznia 1978) – tajska sztangistka. Brązowa medalistka olimpijska z Aten.

Zawody w 2004 były jej pierwszymi igrzyskami olimpijskimi. Zdobyła brąz w wadze do 58 kg. W 2008 zajęła na olimpiadzie czwarte miejsce. Była medalistką mistrzostw świata i zawodów o randze kontynentalnej. Była srebrną medalistką mistrzostw świata w 2002 i 2005, a także brązową medalistką tej imprezy w 2006. W 2002 i 2006 zajmowała drugie miejsce na igrzyskach azjatyckich.








