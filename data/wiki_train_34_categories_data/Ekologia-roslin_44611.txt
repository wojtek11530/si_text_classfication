
Pampa - trawiasta lub krzewiasto-trawiasta formacja roślinna o charakterze stepowym występująca w Ameryce Południowej, na której wypasa się bydło i owce. Występuje na terenie Argentyny od wybrzeża Atlantyku po zbocza Andów, obejmuje obszar 765 tys. km2.

Pampa jest formacją przejściową między roślinnością twardolistną a lasami liściastymi. 

W roślinności pampy dominują trawy z rodzaju ostnic (w tym charakterystyczna Cortaderia selloana), byliny i rośliny zielne jednoroczne. Drzewa należą do rzadkości i występują głównie wzdłuż brzegów niektórych rzek. Różnorodność gatunków w poszczególnych regionach zależy m.in. od lokalnych warunków klimatycznych, wilgotności gleby i dominującego typu gospodarki (rolnictwo i hodowla najczęściej bydła i owiec itp.).

Zobacz też
formacje roślinne Ameryki Południowej
step
sawanna



