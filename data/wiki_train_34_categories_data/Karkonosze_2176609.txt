Płócznik (niem. Gross Seifenfloss) – potok w Sudetach Zachodnich, w zachodniej części Karkonoszy. Lewy dopływ Szklarki.

Opis
Płócznik ma źródła na północnych zboczach Łabskiego Szczytu na wysokości 1000-1070 m n.p.m. Powstaje z połączenia kilku drobnych, bezimiennych potoczków. Płynie na północ. Uchodzi do Szklarki na wysokości 589 m n.p.m. powyżej Szklarskiej Poręby.

Zlewnia
Płócznik wraz z niewielkimi dopływami odwadnia północne stoki Karkonoszy poniżej Łabskiego Szczyt.

Budowa geologiczna
Płynie po granicie i jego zwietrzelinie.

Roślinność
Cały obszar zlewni Płócznika porośnięty jest górnoreglowymi lasami świerkowymi.

Zagospodarowanie turystyczne
W górnym biegu Płócznik przecina  czarny szlak turystyczny z Jagniątkowa do Schroniska PTTK „Pod Łabskim Szczytem”.

Ciekawostka
Wg Słownika geografii turystycznej Sudetów Płócznik jest dopływem Szklarki, natomiast na mapie Wydawnictwa "Plan" (Mapa turystyczna Karkonosze polskie i czeskie) jest on dopływem Szrenickiego Potoku.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK "Kraj", Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo "Plan", Jelenia Góra, ISBN 83-88049-26-7





