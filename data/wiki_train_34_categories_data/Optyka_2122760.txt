Nikon D3100''' – aparat przeznaczony dla początkujących fotografów. Model ten należy do segmentu podstawowych lustrzanek cyfrowych D-SLR w formacie DX i został przedstawiony przez Nikona 19 sierpnia 2010 roku. Zastępuje tym samym model D3000 (premiera: 04.09.2009). Jest to pierwszy aparat marki Nikon formatu DX oferujący funkcję nagrywania filmów wideo w rozdzielczości full HD (1080p) z dźwiękiem. Aparat ma wiele funkcji automatycznych, urządzenie samodzielnie jest w stanie ustawić niezbędne parametry odpowiednio do warunków i fotografowanego obiektu.

Funkcje
Lustrzanka formatu DX z matrycą CMOS o rozdzielczości 14,2 megapiksela.
Nowy procesor obróbki obrazu EXPEED 2 umożliwia udoskonalone nagrywanie filmów oraz lepszą jakość obrazu przy wysokich czułościach.
Czułość ISO w przedziale od 100 do 3200, z możliwością podniesienia do wartości 12800 (Hi 2).
Rozbudowany tryb podręcznika ułatwiający dobranie optymalnych ustawień ekspozycji oraz naukę fotografowania.
Filmy D-Movie – aparat umożliwia nagrywanie filmów w rozdzielczości full HD (1920 x 1080) z dźwiękiem. Podstawowa edycja filmów może być wykonana już w aparacie.  Aparat umożliwia wstępną edycję filmów z poziomu urządzenia, np. poprzez wycięcie zbędnych ujęć lub tworzenie zdjęć z wybranych klatek filmu.
Zgodność ze standardem HDMI.
Tryb Live View z nowym ciągłym trybem pracy autofokusa AF-F oraz z automatycznym wyborem programu tematycznego. W trybie Live View aparat może automatycznie dobrać program tematyczny na podstawie analizy fotografowanej sceny.
Wyświetlacz LCD o przekątnej 7,5 cm.
Autofokus z 11 polami AF.
Aktywna funkcja D-Lighting zapewnia uzyskanie równowagi między jasnymi i ciemnymi obszarami zdjęć.
Funkcja Picture Control umożliwia dostosowanie zdjęć i filmów Full HD do indywidualnych preferencji użytkownika. Do wyboru jest sześć ustawień: Standardowe, Neutralne, Żywe, Monochromatyczne, Portret i Krajobraz. Dodatkowo aparat pozwala dostroić ostrość, kontrast, jasność i nasycenie.
Funkcje edytowania zdjęć i filmów, m.in. efekt miniatury, filtr zmiękczający, kolorowy kontur, korekcja kształtu.
Wbudowany układ usuwania kurzu. Mechanizm czyszczenia filtra dolnoprzepustowego oraz kontrola przepływu powietrza.

Wraz z D3100 dostarczane jest oprogramowanie Nikon View NX2.

Linki zewnętrzne
