
Alfred Gradstein (ur. 30 października 1904 w Częstochowie, zm. 29 września 1954 w Warszawie) – polski kompozytor.

Ukończył konserwatorium w Warszawie u Romana Statkowskiego (kompozycja) i Henryka Melcera (dyrygentura). Studia uzupełniał w Wiedniu i w Paryżu, gdzie zamieszkał w 1928. W 1945 powrócił na stałe do Polski. Był jednym z czołowych twórców pieśni masowych, za które otrzymał dwie nagrody w konkursie Ministerstwa Kultury i Sztuki w 1948. Kompozycje: utwory kameralne: Kwartet smyczkowy (1929), Sonatina skrzypcowa (1936); na fortepian: Koncert (1932), Hommage a Chopin – 12 etiud (1944); Suita mazurków, Fantazja (na wiolonczelę); sceny baletowe: Zaloty, Tańce polskie, pieśni solowe, piosenki dla dzieci, pieśni masowe, piosenki taneczne.

W 1952 otrzymał nagrodę państwową III stopnia za kantatę Słowo o Stalinie do słów Władysława Broniewskiego.

Pieśni masowe i piosenki:

Pieśń o braterstwie (sł.Mirosław Łebkowski) – 1948
Pieśń jedności – 1948
Piosenka o Warszawie (Włodzimierz Słobodnik) – 1949
Młody kraj (Maria Wroncka) – 1950
Na prawo most, na lewo most (Helena Kołaczkowska) – 1950
O gdańskim murarzu – 1950
Pieśń przodowników pracy (Leopold Lewin) – 1950
Warszawa-Berlin-Praga (Wojciech Lipniacki) – 1950
Dwaj chłopcy (H. Kołaczkowska) – 1951
Marsz ZMP (Jerzy Jurandot) – 1951
Na ćwiczenia (Leon Pasternak) – 1951
Zetempowiec (Jacek Bocheński) – 1951
Mój dom (H. Kołaczkowska) – 1952
Od Różana trakt (Tadeusz Kubiak) – 1952
Spacer wieczorny (Roman Sadowski) – 1952
Cześć Partii (Stanisław Ryszard Dobrowolski) – 1953
Kto wie (H. Kołaczkowska) – 1953
Wzejdą złote kłosy (Hanna Wolska) – 1953
Goście z miasta (M. Łebkowski) – 1954
Piosenka o kwiatach i drzewach na Placu Konstytucji (Jerzy Kierst) – 1954
Spotkanie z Warszawą (T. Kubiak) – 1954
Uśmiechnij się (Henryk Gaworski) – 1954
Nasza ziemia
Staromiejska piosenka
i inne.



Bibliografia
„Słownik muzyków polskich” pod redakcją Jerzego Chomińskiego. T.I A-Ł. PWM Kraków 1964
„Encyklopedia muzyki”. Wydawnictwo Naukowe PWN. Warszawa 1995

Linki zewnętrzne
materiał orkiestrowy na synfonii 








