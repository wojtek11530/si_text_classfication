Zapalenie gruczołu Bartholina (łac. bartholinitis) – choroba występująca najczęściej między 20. a 40. rokiem życia, z reguły jednostronnie. Spowodowana jest przeważnie przez gronkowce, paciorkowce lub ziarenkowce (gonokoki), które, po wniknięciu przez przewody wyprowadzające, wywołują stan zapalny gruczołu Bartholina. W przebiegu choroby dochodzi zazwyczaj do niedrożności ujścia gruczołu i nagromadzenia treści ropnej, następnie może dojść do perforacji i wycieku ropy do przedsionka pochwy lub na powierzchnię skóry. Leczenie polega na wycięciu okienka na wewnętrznej powierzchni wargi sromowej mniejszej w celu zapewnienia drogi odpływu ropy (marsupializacja). Stosowanie antybiotyków jest konieczne tylko w przypadku potwierdzonej obecności gonokoków.

Zobacz też
Gruczoły przedsionkowe większe (Gruczoły Bartholina)

Bibliografia
Gerhard Martius, Meinert Breckwoldt, Albrecht Pfeiderer; Urban&Partner 1997. Ginekologia i położnictwo ISBN 83-85842-77-2
Jörg Baltzer, Klaus Friese, Michael Graf, Friedrich Wolff; Thieme 2004. Praxis der Gynäkologie und Geburtshilfe ISBN 3-13-144261-1, ISBN 978-3-13-144261-1
