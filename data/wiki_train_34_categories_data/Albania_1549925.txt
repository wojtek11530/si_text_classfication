Lamerica - włosko - francusko - niemiecki film fabularny z 1994 roku, w reżyserii Gianni Amelio.

Dwaj Włosi Gino i Fiore, przyjeżdżają do Albanii tuż po upadku komunizmu. Są przekonani, że założą w tym kraju fikcyjną firmę i będą wyłudzać pieniądze od naiwnych. Przekonanie o tym, że uda im się osiągnąć sukces graniczy z pewnością, kiedy spotykają Spiro Tozaja (dawniej Michele Tallarico), starego włoskiego weterana II wojny światowej, który właśnie wyszedł z więzienia. Stary więzień pozbawiony środków do życia chętnie przystaje na współpracę z oszustami, ale wkrótce znika w tajemniczych okolicznościach.

Gino zamierza go odnaleźć, podróżując przez Albanię, ale wtedy uświadamia sobie, jak niebezpieczny jest to kraj, może też z bliska przyjrzeć się albańskiej nędzy. Wkrótce traci samochód, ukradziony przez nieznanych sprawców, dokumenty i część ubrania. Spotyka ponownie Spiro i razem z nim, a także grupą Albańczyków chce uciec do Włoch. Drogę do Włoch odbywają najpierw ciężarówką, a potem na pokładzie łodzi. Pod wpływem Spiro, Gino zaczyna odkrywać w sobie inną tożsamość.

Główne role
Enrico Lo Verso jako Gino
Michele Placido jako Fiore
Piro Milkani jako Selim
Carmelo di Mazzarelli jako Spiro Tozaj (Michele Tallarico)
Elida Janushi jako kuzynka Selima
Sefer Pema jako dyrektor więzienia
Marieta Ljarja jako kierowniczka w fabryce
Elina Ndreu jako piosenkarka w nocnym klubie
Ilir Ara jako strażnik w sierocińcu
Liliana Subashi jako lekarka w szpitalu
Artan Marina jako Ismail
Fatmir Gjyla jako właściciel knajpy
Vasjan Lami jako policjant
Nikolin Elezi jako umierający mężczyzna
Elona Hoti jako tańcząca dziewczynka
Idajet Sejdia jako dr Kruja
Besim Kurti jako śledczy
Dritan Alia
Esmeralda Ara
Shkelqim Daja
Klodian Rakaj
Julian Sands

Nagrody
1994: Europejska Nagroda Filmowa - dla najlepszego filmu
1994: Festiwal Filmowy w Wenecji - cztery nagrody, w tym za reżyserię
1995: Międzynarodowy festiwal w São Paulo - nagroda krytyków

Linki zewnętrzne
