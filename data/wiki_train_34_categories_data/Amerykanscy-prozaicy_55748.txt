Clive Eric Cussler (ur. 15 lipca 1931 w Aurorze) – amerykański pisarz, autor bestsellerowych powieści sensacyjno-przygodowych.

Biografia
Clive Cussler urodził się w Aurorze w stanie Illinois, a dorastał w kalifornijskiej Alhambrze. Uczęszczał do Pasadena City College, ale po dwóch latach zaciągnął się do lotnictwa w czasie wojny koreańskiej, w którym służył jako mechanik i inżynier pokładowy Military Air Transport Service (Wojskowe Służby Transportu Powietrznego). Po zwolnieniu z wojska zajmował się układaniem haseł reklamowych. Został dyrektorem działów w dwóch wiodących agencjach reklamowych. W tym czasie napisał oraz wyprodukował radiowe i telewizyjne reklamy, które zdobyły liczne międzynarodowe nagrody (m.in. na festiwalu filmowym w Cannes). 

Cussler zaczął pisać w 1965. Pierwszą powieść z Dirkiem Pittem opublikował w 1973. Jego pierwszą niebeletrystyczną pracą była książka Podwodni Łowcy (The Sea Hunters), która została wydana w 1996. Rada wydziału SUNY Maritime College (Kolegium Morskiego Uniwersytetu Stanu Nowy Jork) uznała tę publikację za swoistą "rozprawę naukową" i w maju 1997 nagrodziła autora tytułem doktora (PhD). Był to pierwszy, od czasu założenia College'u (1874), przypadek nadania takiego tytułu za książkę popularno-naukową – pracę nie będącą formalną rozprawą doktorską. 

Cussler założył Narodową Agencję Badań Podwodnych i Morskich (NUMA – National Underwater and Marine Agency). Jest to placówka zajmująca się badaniami morza i historii marynistyki. Cussler z grupą ekspertów morskich i wolontariuszy NUMA odnalazł do tej pory ponad 60 wraków mających znaczenie historyczne. Po zweryfikowaniu odkryć, NUMA zrzeka się praw do wraku na rzecz uniwersytetów, lub państw związanych ze znaleziskami.
       
Clive Cussler jest nie tylko prezesem NUMA, ale również członkiem Klubu Badaczy (The Explorers Club) w Nowym Jorku i Królewskiego Towarzystwa Geograficznego w Londynie. Jest również laureatem Nagrody Lowella Thomasa za wybitne dokonania w dziedzinie badań podmorskich. 
Pisarz jest także znanym kolekcjonerem klasycznych samochodów, które znajdują się w muzeum jego imienia, mającym siedzibę w miejscowości Arvada w stanie Kolorado.

Książki Cusslera zostały zostały przetłumaczone na ponad 40 języków i wydane w więcej niż 100 krajach w nakładach przekraczających liczbę 125 milionów egzemplarzy.

Publikacje
Przygody Dirka Pitta


Chociaż powieść Wir Pacyfiku została wydana w 1983, jej akcja toczy się przed wydarzeniami opisanymi w Aferze śródziemnomorskiej.
Powieści, w których występują dzieci Dirka Pitta: Dirk Jr. oraz Summer.

Współautorem tytułów 18-22 jest syn Clive'a Cusslera – Dirk.

Z archiwów NUMA
Współautorem pierwszych ośmiu powieści jest Paul Kemprecos, pozostałych zaś – Graham Brown. Ta seria książek skupia się na Kurcie Austinie, Kierowniku Zespołu do Zadań Specjalnych w NUMA oraz jego przygodach. Pojawiają się tu niektóre postacie z serii o Dirku Pitcie (m.in. James Sandecker, Rudi Gunn, Hiram Yaeger oraz St. Julien Perlmutter). W epizodach występuje również Dirk Pitt.



Z archiwów „Oregona”
Współautorem pierwszych dwóch powieści jest Craig Dirgo, natomiast pozostałych – Jack Du Brul. Seria skupia się na statku „Oregon”, który został po raz pierwszy przedstawiony w powieści Potop. Stary, przerdzewiały i niewzbudzający podejrzeń frachtowiec jest w rzeczywistości nowoczesnym okrętem szpiegowskim, dowodzonym przez Juana Cabrillo. Załoga wykonuje tajne misje dla CIA. W powieściach pojawiają się m.in. Dirk Pitt i Kurt Austin.



Opowieści o Isaacu Bellu
Ta seria książek różni się od pozostałych powieści Cusslera. Akcja toczy się na początku XX w. Głównym bohaterem jest Isaac Bell, błyskotliwy śledczy z Agencji Detektywistycznej van Dorna. Od drugiej części współautorem jest Justin Scott.



Sam i Remi Fargo
Cykl powieściowy, którego bohaterami są Sam i Remi Fargo, poszukiwacze przygód i skarbów. Jak zwykle u Cusslera, akcja książek toczy się w różnych rejonach świata. Współautorem trzech pierwszych tytułów jest Grant Blackwood, dwóch kolejnych – Thomas Perry. Szóstą część współtworzy natomiast Russell Blake. 



Powieści dla dzieci



Książki faktograficzne





Linki zewnętrzne
