Nikolaos "Nikos" Tsiandakis (gr.  Νίκος Τσιαντάκης, ur. 20 października 1963 w Trikali) - były piłkarz grecki grający na pozycji pomocnika. Podczas kariery piłkarskiej mierzył 180&nbsp;cm wzrostu, ważył 75&nbsp;kg.

Kariera klubowa
Karierę piłkarską Tsiandakis rozpoczął w klubie Atromitos Ateny. W 1984 roku zadebiutował w jego barwach w drugiej lidze greckiej. Po sezonie gry w Atromitosie przeszedł do pierwszoligowego Panioniosu Ateny. Tam grał przez 2,5 roku. 

Na początku 1988 roku Tsiandakis przeszedł do Olympiakosu Pireus. W 1989 roku wywalczył z Olympiakosem wicemistrzostwo Grecji. Z kolei w 1990 roku zdobył swój pierwszy w karierze Puchar Grecji. Natomiast w 1991 i 1992 roku ponownie został wicemistrzem swojego kraju, a w 1992 dodatkowo zdobył drugi krajowy puchar.

W trakcie sezonu 1994/1995 Tsiandakis odszedł z Olympiakosu do Arisu Saloniki. Po roku gry ponownie zmienił barwy klubowe i został piłkarzem Ionikosu Pireus. W Ionikosie występował przez półtora roku by latem 1997 przejść do OFI Kreta. W 1999 roku odszedł z OFI i przez pół sezonu grał w Ethnikosie Asteras. Wiosną 1999 zakończył karierę piłkarską.



Kariera reprezentacyjna
W reprezentacji Grecji Tsiandakis zadebiutował 2 listopada 1988 roku w przegranym 0:3 spotkaniu eliminacji do Mistrzostw Świata 1990 z Rumunią. W 1994 roku został powołany przez selekcjonera Alketasa Panaguliasa do kadry na Mistrzostwa Świata w USA. Tam wystąpił we dwóch spotkaniach: przegranych 0:4 z Argentyną i 0:2 z Nigerią, które było jego ostatnim w reprezentacji. Łącznie w kadrze narodowej rozegrał 47 meczów i zdobył 2 gole.

Bibliografia
