Rezolucja Rady Bezpieczeństwa ONZ nr 1744''' została uchwalona 20 lutego 2007 podczas 5633. posiedzenia Rady.

Najważniejszym postanowieniem rezolucji jest udzielenie Unii Afrykańskiej autoryzacji na utworzenie misji pokojowej w Somalii w trybie rozdziału VIII Karty Narodów Zjednoczonych pod nazwą AMISOM. Długość jej mandatu zostaje określona na sześć miesięcy z możliwością przedłużenia. Rada nakazuje także sekretarzowi generalnemu, aby udzielił wsparcia technicznego tymczasowym władzom Somalii i aby w ciągu 60 dni przygotował raport odnośnie możliwości wysłania do Somalii misji pokojowej ONZ. 



