Sylwia Restecka (ur. 2 kwietnia 1974 w Kielcach) — rysowniczka, malarka, designerka, twórca komiksów i filmów animowanych. Mieszka w Warszawie.

Ukończyła Państwowe Liceum Sztuk Plastycznych w Kielcach a następnie Wydział Grafiki Projektowej i Malarstwa Akademii Sztuk Pięknych w Łodzi.

Komiksy Sylwii Resteckiej - od kilku lat tworzone w duecie ze scenarzystką Joanną Sanecką - można określić jako kobiece albo feministyczne. W jej komiksach świat jest przedstawiony z punktu widzenia kobiety (komiks pt. Sen). Porusza trudne tematy jak np. aborcja i samobójstwo (komiks pt. Ojciec), AIDS (komiks pt. Godzina prawdy). Stylistycznie nawiązuje do estetyki cyberpunkowej i filmów SF. W jej pracach widać wyraźny wpływ Brytyjskiego rysownika Dave'a McKeana.

6 października 2006 w ramach XVII Międzynarodowego Festiwalu Komiksu w Łodzi odbyła się wystawa komiksów Sylwii Resteckiej w Café Wolność (Plac Wolności 7). Podczas wernisażu został zrealizowany komiks na żywo pt. Straszny komiks o miłości (do scen. Joanny Saneckiej). Autorka łączyła w komputerze fotografie zrobione w trakcie wernisażu z wcześniej przygotowanymi rysunkami. Komiks został następnie wyświetlony za pomocą rzutnika na ścianie.

Restecka narysowała - do scenariusza Saneckiej - komiks do antologii komiksowej ''44'', wydanej 28 sierpnia 2007 r. przez Muzeum Powstania Warszawskiego. Komiks pt. Pod gołym niebem opisuje historię miłosną sanitariuszki i lekarza podczas powstania warszawskiego oraz ich tragiczne losy po wojnie.

Aktualnie pracuje nad debiutem albumowym pod roboczym tytułem Sekwencje snu (scen. Joanna Sanecka). Jest to kontynuacja onirycznego komiksu pt. Sen. Album zostanie wydany przez wydawnictwo Egmont.

Restecka została opisana w słowniku młodej polskiej kultury Tekstylia bis (Korporacja Ha!Art, 2007) w dziale komiks.

Komiksy w antologiach i czasopismach == 
Galeria - "Nowa Fantastyka" - 9/2002
''84732'' - rysunek, scenariusz
Friend - rys., scen.
Porwanie - rys., scen.
Płytkie doły - rys., scen.
Red Hood - rys., scen.
Godzina prawdy, antologia "Komiks kontra AIDS" (styczeń 2003) - scen. Joanna Sanecka
Sen, "Świat Komiksu - 36" (Egmont, maj 2004) - scen. Joanna Sanecka
REM, "XV Międzynarodowy Festiwal Komiksu" katalog wystawy konkursowej (październik 2004) - scen. Joanna Sanecka
Ojciec, "Antologia komiksu polskiego - 3 - Człowiek w probówce" (Egmont, październik 2004) - scen. Joanna Sanecka
Siostry Opętanki, "Zeszyty Komiksowe" #3 - rys., scen.
Sen, "Zeszyty Komiksowe - 3" - scen. Joanna Sanecka
Gawron, "Zeszyty Komiksowe" #6 (marzec 2007) - scen. Joanna Sanecka
Pod gołym niebem, antologia "44" (Muzeum Powstania Warszawskiego, sierpień 2007) - scen. Joanna Sanecka
Jak kamień w wodę, antologia Niewinne dzieci (Timof i cisi wspólnicy, październik 2007) - scen. Bartosz Kurc

Inne prace (wybór)
"Nowa Fantastyka" - 3/2001, ilustracja na okładce
"Zeszyty Komiksowe" #5 (październik 2006), ilustracja na okładce

Nagrody i wyróżnienia - Międzynarodowy Festiwal Komiksu i Gier w Łodzi
1997 - wyróżnienie za komiks Diabeł
2001 - 2 nagroda za komiks Bez tytułu
2003 - 2 nagroda za komiks Sen, scen. Joanna Sanecka
2004 - 3 nagroda za komiks REM, scen. Joanna Sanecka
2005 - specjalna nagroda jury za innowację za komiks Sen o Warszawie na Międzynarodowym Festiwalu Komiksu w Belgradzie, scen. Joanna Sanecka
2009 - wyróżnienie za komiks Bez tytułu w konkursie Draw Your Freedom. Draw Your Solidarity zorganizowanym przez Europejskie Centrum Solidarności, scen. Joanna Sanecka

Linki zewnętrzne
