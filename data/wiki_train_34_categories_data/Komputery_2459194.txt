HTC Evo 3D (inne nazwy HTC X515M oraz HTC Shooter) - telefon komórkowy firmy HTC, zaprezentowany w sierpniu 2011 roku.

Opis
Evo 3D jest flagowym modelem firmy HTC, konkurującym m.in. z Samsungiem i9100 Galaxy S II.

Wyświetlacz
Evo 3D wyposażony został w 4.3" ekran Super LCD o rozdzielczości 540x960 pikseli, z technologią 3D. Rozdzielczość qHD na takiej powierzchni zapewnia gęstość 256ppi.

Procesor i karta graficzna
Telefon posiada dwurdzeniowy procesor Qualcomm Snapdragon serii S3 - model MSM8260 o taktowaniu 1.2 GHz, wykonany w technologii 45 nm i oparty na rdzeniach Cortex-A9 zbudowanych na architekturze ARM.

Razem z procesorem MSM8260 zawarto zintegrowaną kartę graficzną Adreno 220.

Pamięć
X515M wyposażono w 1024 MB pamięci RAM typu LP-DDR2 oraz 1 GB przestrzeni dyskowej.

Aparat
Evo 3D posiada trzy aparaty - przedni do rozmów wideo o rozdzielczości 1.3 MPx, oraz dwa z tyłu telefonu. Robi on zdjęcia w 3D w rozdzielczości 2 Mpx, 2D w rozdzielczości 5 Mpx i nagrywa filmy w jakości 720p (zarówno w trybie 2D jak i w 3D).

Komunikacja i system
Telefon wyposażony jest w port USB 2.0 (microUSB) i złącze słuchawkowe 3.5 mm. Po zastosowaniu przejściówki w standardzie MHL możliwe jest wyświetlanie obrazu na telewizorze wyposażonym w złącze HDMI. Evo 3D komunikuje się za pomocą WiFi (IEEE 802.11 b/g/n) oraz Bluetooth 3.0. Posiada GPS i radio FM.

System operacyjny to Google Android 2.3 Gingerbread z interfejsem HTC Sense 3.0. Producent udostępnia możliwość aktualizacji do Androida 4.0 z interfejsem Sense 3.6

Podobne modele
HTC oferuje inne modele z serii EVO, a ich system to Google Android 2.3.

HTC Evo Shift 4G
Model ten oferuje ekran 3.6" LCD TFT o rozdzielczości 480x800 pikseli, procesor Snapdragon MSM7630 o taktowaniu 800 MHz (karta graficzna Adreno 205), a także 512 MB pamięci RAM. Telefon posiada także 2 GB pamięci wbudowanej oraz baterię 1500 mAh. Obsługuje standard 4G.

HTC Evo 4G
Evo 4G obsługuje technologię 4G. Posiada ekran 4.3" LCD TFT, o rozdzielczości 480x800 pikseli. Procesor tego modelu to Snapdragon QSD8650 o taktowaniu 1GHz z kartą graficzną Adreno 200. Telefon posiada 512MB pamięci RAM, 1GB pamięci wbudowanej. Aparat w Evo 4G ma rozdzielczość 8 megapikseli.

HTC Evo Design 4G
Telefon posiada ekran 4" Super LCD o rozdzielczości 540x960 pikseli. Procesor to Qualcomm Snapdragon MSM8655 o taktowaniu 1.2 GHz z kartą graficzną Adreno 205. Evo Design 4G wyposażono w 768 MB pamięci RAM, a także baterię 1520 mAh i aparat 5 megapikseli.

Zobacz też
LG Optimus 3D – inny telefon obsługujący technologię 3D

Bibliografia
- mGSM.pl
- mGSM.pl
- mGSM.pl
(bez Design 4G) - androidpolice.com







