Sucha Góra (niem. Dürre Berg, Dürrerberg, 1113 m n.p.m.) to szczyt w Karkonoszach, w obrębie Śląskiego Grzbietu.

Położony jest w środkowej części Śląskiego Grzbietu, w bocznym ramieniu odchodzącym ku północy od Małego Szyszaka i zakończonego Płonikiem nad Przesieką. Od wschodu ramię to ogranicza głęboko wcięta dolina Podgórnej, a od zachodu dolina jej dopływu Czerwienia.

Zbudowany z granitu karkonoskiego.

Na szczycie i grzbiecie w kierunku północnym i południowym liczne skałki, z których najokazalsza jest Wiaterna, leżąca na południe od szczytu. Pozostałe skałki nie posiadają własnych nazw.

Porośnięty górnoreglowymi lasami świerkowymi, przy czym okolice szczytu są wylesione.

Leży na północ od granicy Karkonoskiego Parku Narodowego.

Zachodnim zboczem biegnie  niebieski szlak turystyczny z Przesieki na Przełęcz Karkonoską.

Galeria

Plik:Sucha gora14.JPG|
Plik:Sucha gora20.JPG|
Plik:Sucha gora25.JPG|


Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK ”Kraj”, Warszawa - Kraków 1993, ISBN 83-7005-168-5
Mapa turystyczna Karkonosze polskie i czeskie 1:25000, Wydawnictwo ”Plan”, Jelenia Góra, ISBN 83-88049-26-7




