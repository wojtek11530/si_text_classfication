Mihal Popi (ur. 7 listopada 1909 w Szkodrze - zm. 19 września 1979 w Tiranie)  - albański aktor i reżyser. 

W 1921 przeniósł się wraz z rodziną do Tirany. Tam też w 1928 zaczął działalność w amatorskiej grupie teatralnej, cztery lata później założył własną grupę, organizując kursy sztuki teatralnej. Kiedy w Tiranie uruchomiono kina Gloria i Nacional występował jako parodysta w przerwach między wyświetlanymi filmami. W latach 1939-1944 zaczął pracę jako fotograf w Radiu Tirana. Z tego okresu pochodzi cykl jego fotografii, poświęcony nowo wybudowanej części stolicy. Po zakończeniu wojny związał się z Teatrem Ludowym (alb. Teatri Popullor), jako aktor i reżyser. Na tej scenie zagrał ponad 40 ról, w tym główną rolę prefekta w sztuce Qazima Muletiego "Prefekt". W 1966 odszedł na emeryturę, ale nadal sporadycznie występował na scenie.

W filmie zadebiutował w roku 1958. Zagrał w czterech filmach fabularnych. Od władz Albanii otrzymał tytuł Artysty Ludu (alb. Artist i Popullit). 

Role filmowe
1958: Skanderbeg jako Bałaban pasza
1959: Furtuna jako Luciano
1968: Estrada ne ekran
1969: Perse bie kjo daulle

Bibliografia
Linki zewnętrzne
