
Alvin Ailey (ur. 5 stycznia 1931 w Rogers w Teksasie – zm. 1 grudnia 1989 w Nowym Jorku) – amerykański tancerz i choreograf.

Studiował u choreograf Katherine Dunham, a potem pod kierunkiem nauczyciela tańca Lestera Hortona. Od 1958 roku kierował własnym zespołem w Nowym Jorku, który w roku 1972 przyjął nazwę Alvin Ailey City Center Dance Theatre. Jest znany przede wszystkim jako twórca baletów inspirowanych muzycznymi tradycjami Murzynów amerykańskich (style blues, jazz, spiritual), których charakterystyczną cechą jest łączenie elementów tańca prymitywnego, nowoczesnego, jazzowego i klasycznego. Ailey współpracował także z filmem, telewizją i teatrem muzycznym (tworzył układy choreograficzne musicali i oper). 

Ailey był gejem. W latach piędziesiątych związał się z Davidem McReynolds, który stał się jego wieloletnim partnerem.

Zmarł w wieku pięćdziesięciu ośmiu lat; przyczyną śmierci były cytomegalowirus i wrzód przełyku.

Najbardziej znane dzieła:
Blues suite (1958, blues tradycyjny)
Objawienie (1960, folklor murzyński)
The River (1970, muzyka Duke'a Ellingtona)
Krzyk (1971, muzyka A. Coltrane'a)










