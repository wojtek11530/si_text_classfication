Unbinilium (Ubn)''' – niezsyntetyzowany pierwiastek chemiczny o liczbie atomowej 120.

Nazwa
Dla nieodkrytych pierwiastków superciężkich jest stosowane nazewnictwo systematyczne rekomendowane przez IUPAC. Nazwa pierwiastka została utworzona na podstawie jego liczby atomowej, z zestawienia przedrostków un+bi+nil+ium, czyli 1+2+0+ium.

Historia
Jądra złożone o 120 protonach zostały wytworzone po raz pierwszy w 2003 w Instytucie Badań Jądrowych w Dubnej w Rosji:
+  →  → rozszczepienie
+  →  → rozszczepienie

Także francuscy fizycy, przy użyciu akceleratora GANIL, w 2004 roku uzyskali jądra złożone unbinilium. Uzyskane przez rosyjski i francuski zespół jądra miały wysokie energie wzbudzenia i uległy rozszczepieniu po 10-18 s, nie przekształcając się w pełni związany system, zatem nie oznaczało to odkrycia pierwiastka 120.

Pierwsze próby syntezy izotopu pierwiastka 120 zostały podjęte między styczniem a marcem 2007 r. w Dubnej w Rosji, w reakcji bombardowania tarczy z plutonu-244 jonami izotopu żelaza-58. Mimo zapewnienia oszacowanej teoretycznie energii niezbędnej do zajścia syntezy jądrowej, nie uzyskano pozytywnych rezultatów.

+  →  → bez wyniku

Zespół niemiecki z Instytutu Badań Ciężkich Jonów w Darmstadt w latach 2007–2008 próbował uzyskać ten sam izotop odmienną metodą, poprzez syntezę izotopów uranu-238 oraz niklu-64:

+  →  → bez wyniku

Oba zespoły planowały powtórzyć reakcje syntezy po zmodernizowaniu stosowanego sprzętu. Zespół z Darmstadt od kwietnia do czerwca 2011 próbował wykorzystać jeszcze inną reakcję syntezy, kiuru-248 z chromem-54, jednak pierwszy etap badań zakończył się niepowodzeniem.

+  →  → bez wyniku

W sierpniu i wrześniu 2011 inny zespół z instytutu w Darmstadt podjął się próby otrzymania izotopu unbinilium-299 przy użyciu atomów kalifornu-249 oraz tytanu-50. Wyniki badań nie są znane. 

+  → 

Właściwości
Na podstawie przewidywanej konfiguracji elektronowej można wnioskować o właściwościach chemicznych unbinilium. Jest to przypuszczalnie metal ziem rzadkich, który –o ile posiada dostatecznie trwały izotop– najchętniej będzie tworzył jony  i związki na +2 stopniu utlenienia.

Przypisy





