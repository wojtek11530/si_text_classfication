Pjetër Budi aka Pietro Budi (ur. 1566 w Gur i Bardhë w rejonie Mati, zm. 25 grudnia 1622) – albański ksiądz katolicki, autor dzieł o tematyce religijnej. 

Kształcił się w Collegium Illyricum w Ankonie. W 1591 roku został wyświęcony na księdza i wysłany do Kosowa, wówczas znajdującego w archidiecezji Antivari. Przez kolejne 12 lat pracował w różnych parafiach na terenie Kosowa i Macedonii. Wiadomo, że w 1610 r. występował jako kapelan w Skopje. 

W 1616 roku udał się do Rzymu, gdzie przez kolejne dwa lata przygotowywał do wydania swoje manuskrypty. Najważniejszym dziełem Budiego jest Dottrina Christiana (alb. Doktrina e Kërshtenë), do której Budi dołączył 53 strony poezji religijnej w języku albańskim, łącznie ponad 3000 wersów. Są to pierwsze utwory poetyckie w dialekcie gegijskim. Część utworów jest tłumaczeniem tekstów łacińskich, ale niektóre były dziełami oryginalnymi.

Bibliografia
