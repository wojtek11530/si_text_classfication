Gambit Blumenfelda – otwarcie szachowe oznaczone symbolem ECO E10 i charakteryzujące się posunięciami:

1.d4 Sf6 2.c4 e6 3.Sf3 c5 4.d5 b5!?'''

Wyjściowa pozycja gambitu Blumenfelda przypomina więc, po włączeniu posunięć Sf3 i e6, gambit wołżański. O ile jednak w gambicie wołżańskim czarne dążą do ciężkofigurowej kontrgry na skrzydle hetmańskim o tyle w gambicie Blumenfelda główną ideą jest zajęcie pionami centrum: po ruchach 5.d:e6 f:e6 6.c:b5 d5! z szansami na uzyskanie przewagi – taki przebieg miał początek pierwszej partii granej tym debiutem (Tarrasch-Alechin, Pieszczany 1922). Z biegiem czasu wykazano jednak, że posunięcie 5.Gg5! daje niewielką przewagę białym.

Dlatego we współczesnych turniejach gambit Blumenfelda jest stosunkowo rzadko spotykany, zamiast niego czarne ruchem 4...e:d5 przechodzą do obrony Benoni. Nazwa gambitu pochodzi od rosyjskiego teoretyka, Benjamina Blumenfelda, który na początku lat 20. ubiegłego wieku poświęcił mu szereg opracowań teoretycznych.

Wybrana literatura
Jan Przewoźnik, Malcolm Pein (1991), The Blumenfeld Gambit, Pergamon Chess, ISBN 0-08-037132-9
Jerzy Konikowski,  Jan Przewoźnik (1991), Blumenfeld-Gambit. 1. Aufl. Ed. Mädler im Rau-Verl., Düsseldorf, ISBN 3-7919-0328-4

Linki zewnętrzne
