SVA 1500''' – samochód Formuły 1 konstrukcji SVA, zaprojektowany przez Giovanniego Savonuzziego. Wziął udział w jednym nieoficjalnym wyścigu Formuły 1.

Historia
Model ten został zaprojektowany przez Giovanniego Savonuzziego. Do jego napędu posłużył doładowany silnik 1,1 litra FIAT (chociaż ogłoszono także możliwość korzystania z jednostki wolnossącej). Planowano także użycie silnika 820 cm³ do amerykańskich wyścigów midgetów, ale plany te nigdy nie zostały zrealizowane.

Samochód zadebiutował w nieoficjalnym Grand Prix San Remo 1950 na torze Ospedaletti, a prowadził go Rudi Fischer, zgłoszony przez Écurie Espadon. Fischer został dopuszczony do wyścigu z ostatniej pozycji mimo faktu, ze podczas treningów nie uzyskał czasu. Szwajcar wycofał się jednak z rywalizacji pod koniec pierwszego okrążenia na skutek uszkodzonego przewodu olejowego. Mimo to samochód został zgłoszony do Grand Prix Szwajcarii 1950. Nie wziął jednak udziału w tym Grand Prix z powodu problemów technicznych i finansowych.

W późniejszych latach samochód ten okazjonalnie uczestniczył w wyścigach górskich we Włoszech, Szwajcarii i Austrii.

Wyniki w Formule 1







