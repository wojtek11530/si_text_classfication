Mac mini to model komputera firmy Apple, wyróżniający się stosunkowo niską ceną i niewielkimi rozmiarami.

Mac mini zadebiutował w styczniu 2005 jako oferta dla użytkowników komputerów typu PC, którzy chcieliby wypróbować Macintosha. Niska jak na komputer firmy Apple cena ($499 w chwili wprowadzenia) spowodowana była doborem tanich części składowych (identycznych jak w linii iBook), a także brakiem myszy, klawiatury i monitora w zestawie. Wyjątkowo mały rozmiar (16,5 x 16,5 x 5,1cm, wymiary radia samochodowego) uzyskano przez instalację dysku twardego typowego dla laptopów (2,5 cala) i umieszczenie zasilacza poza komputerem. Komputer pierwotnie posiadał procesor G4.

Mac mini w pierwszych miesiącach od wprowadzenia spotkał się z dużym zainteresowaniem mediów i użytkowników, ale też z krytyką niskiej wydajności i niewielkich możliwości rozbudowy (później pojawiły się akcesoria zaprojektowane dla Maca Mini, takie jak zewnętrzne dyski twarde i tunery TV).
Znalazł także zastosowanie jako platforma deweloperska aplikacji wbudowanych używających procesora PowerPC jako najtańszy komputer wyposażony w ten procesor z możliwością zainstalowania systemu operacyjnego GNU/Linux.

28 lutego 2006 firma Apple wypuściła na rynek nową generację komputerów Mac mini z notebookowymi procesorami Intel Core&nbsp;T, dwoma dodatkowymi portami USB oraz pilotem.
Nowa generacja tych komputerów była wyraźnie szybsza i nowocześniejsza niż pierwsze modele. Głównym zarzutem pod kątem nowego Mini było użycie zintegrowanej karty graficznej używającej systemowego RAM. Chipset (Intel GMA 950) znakomicie nadawał się do pracy z OS X (w przeciwieństwie do karty poprzedniego mini, obsługuje efekty Core Image) i wideo, ale był zbyt słaby, by obsłużyć najnowsze gry komputerowe.

15 czerwca 2010 firma wypuściła Mac Mini unibody który wyróżnia się jako pierwszy komputer firmy Apple z portem HDMI wideo. Komputery te wyposażone są w procesor Intel Core 2 Duo oraz kartę graficzną ze zintegrowanym chipsetem Nvidia GeForce 320M.
20 lipca 2011 kolejna kolekcja komputerów Mac Mini z procesorami Intel Core i5 2,3-2,5 GHz 3-ciej generacji (Sandy Bridge), Intel HD Graphics 3000 288MB DDR3 SDRAM pamięci współdzielonej, AMD Radeon HD 6630M 256MB GDDR. W 2012 roku pojawiła się aktualna seria komputerów Mac Mini, także korzystających z procesorów i5 lub i7 (Ivy Bridge) oraz karty graficznej Intel HD 4000.

Specyfikacja techniczna


Mac mini G4
styczeń 2005 – lipiec 2005
11 stycznia 2005 roku na MacWorld Expo w San Francisco przedstawiono dwa modele:
Słabszy, o procesorze PowerPC G4 1.25&nbsp;GHz, 256&nbsp;MB pamięci PC-2100 SDRAM i 40&nbsp;GB dysku twardym. Cena: $499 [Model # M9686LL/A]
Mocniejszy o procesorze PowerPC G4 1.42&nbsp;GHz, 256&nbsp;MB pamięci PC-2100 SDRAM, oraz 80&nbsp;GB dysku twardym. Cena: $599 [Model # M9687LL/A]

Każdy model posiadał:
Napęd szczelinowy Combo (CD-RW/DVD-ROM)
Kartę graficzną ATi Radeon 9200 z wyjściem DVI (w komplecie przejściówka do VGA) oraz 32 MB pamięci własnej
Dwa porty USB i jeden FireWire 400
Wbudowany port 10/100 Ethernet oraz V.92 56&nbsp;kbit/s modem
Wbudowany głosnik, wyjście słuchawkowe i wyjście liniowe minijack

Opcjonalne elementy (na zamówienie):
SuperDrive
Maksymalnie 1 GB pamięci RAM (Mac mini G4 miał jeden slot DIMM)
Przejściówka DVI→S-Video/Wyjście kompozytowe
Dodatkowe karty Airport Extreme (WiFi) oraz Bluetooth

lipiec 2005 – październik 2005
26 lipca 2005 roku nieznacznie poprawiono powyższe modele. Najważniejszą zmianą było zwiększenie pamięci RAM z 256 MB PC-2100 do 512 MB PC-2700 (lub PC-3200 pracującej z prędkością PC-2700) SDRAM. 256 MB nie wystarczało dla systemu i jego aplikacji.
1.25&nbsp;GHz (M9686LL/B za $499)
1.42&nbsp;GHz (M9687LL/B za $599)

Usunięto z modelu 1.42&nbsp;GHz wbudowany modem, jednakże był dostępny jako opcja (na zamówienie).

Dodatkowo wprowadzono high-endowy model:
Model 1.42&nbsp;GHz mógł być zakupiony z napędem szczelinowym SuperDrive za $699 (M9971LL/B)

październik 2005 – luty 2006
Mac mini został "cicho" uaktualniony w październiku:
Procesor 1.33&nbsp;GHz (z 1.25&nbsp;GHz); 1.5&nbsp;GHz(1.42&nbsp;GHz)
Dysk 80 GB Seagate Momentus 5400.2 ST9808211A (5400 rpm, 8 MB cache)
SuperDrive (MATSHITA DVD-R UJ-845) obsługuje nagrywanie DVD+R DL i nieoficjalnie obsługuje DVD-RAM
Połączono moduły Airport i Bluetooth

Numer seryjny oraz nalepka ze specyfikacją nie uwzględniają powyższej aktualizacji. Na przykład na nalepce modelu 1.5 GHz widniało 1.42 GHz. Również pudełko nie wskazywało na aktualizację.

Apple nie poprawiło również specyfikacji na swojej stronie internetowej.

Mac mini Core
luty 2006 – wrzesień 2006
Dwa nowe modele oparte na procesorze Intel zostały przedstawione 28 lutego 2006 roku. Zastąpiły one starszą linię, opartą na procesorze G4:
Procesor Intel Core Solo 1.5&nbsp;GHz (T1200), 60&nbsp;GB dysk twardy SATA oraz napęd Combo (DVD-ROM/CD-RW). Cena: $599 (MA205LL/A).
Procesor Intel Core Duo 1.66&nbsp;GHz Intel Core Duo (T2300), 80&nbsp;GB dysk twardy SATA i SuperDrive (DVD+R DL/DVD±RW/CD-RW). Cena: $799 (MA206LL/A). SuperDrive to MATSHITA DVD-R UJ-846.

W obu modelach znajdują się:

512&nbsp;MB pamięci RAM PC2-5300 DDR2 SDRAM, w 2 slotach SO-DIMM (200 pinów) (rozszerzalne do 2&nbsp;GB).
Zintegrowana grafika Intel GMA950, która zużywa maksymalnie 80&nbsp;MB z głównej pamięci RAM (128&nbsp;MB w Windows XP z firmware 1.0 lub nowszym)
Cztery porty USB
Jeden port Firewire 400
Zintegrowane analogowe oraz cyfrowe (optyczne) wyjście/wejście audio
Wyjście DVI (lub VGA przy użyciu dołączonej przejściówki)
10/100/1000BASE-T (Gigabit) Ethernet
Wbudowany AirPort Extreme (WiFi) (802.11g) i Bluetooth wersja 2.0+EDR
Apple Remote (pilot zdalnego sterowania) i Front Row

wrzesień 2006 – sierpień 2007
6 września 2006 roku Apple zmieniło procesor modelu za $599 dolarów z Intel Core Solo 1.5&nbsp;GHz na Intel Core Duo T2300 1.66&nbsp;GHz [MA607LL/A] oraz modelu za $799 z Core Duo T2300 (1.66&nbsp;GHz) na T2400 1.83&nbsp;GHz [MA608LL/A]. Odtąd wszystkie nowe Maki mają wielordzeniowe procesory.

Mac mini Core 2
Sierpień 2007
7 sierpnia 2007 roku Mac mini został odświeżony sprzętowo oraz programowo:
Procesor Intel Core 2 Duo pracujące z częstotliwością 1.83 (T5600) lub 2.0 (T7200) GHz
1 GB (maksymalnie 2 GB) pamięci DDR2 SDRAM (PC-5300) w dwóch bankach SO-DIMM
80 lub 120 GB dysk twardy SATA (5400 rpm), opcjonalnie 160 GB
iLife '08

Listopad 2007
Nowy Mac OS X v10.5 Leopard

Odświeżony Mac mini nie obsługuje standardu IEEE 802.11n. Jest obecnie jedynym komputerem Apple, który nie oferuje najnowszego proponowanego standardu Wi-Fi. Mac mini używa starszej szyny FSB (667 MHz) oraz chipsetu 945GM, przez co niemożliwe jest użycie szyny FSB 800 MHz oraz chipsetu X3100 zastosowanego w nowych MacBookach oraz MacBookach Pro z procesorami Core 2 Duo.

Marzec 2009
3 marca, po 19 miesiącach, Mac mini został odświeżony sprzętowo:
Nowy procesor Intel Core 2 Duo (2.0 GHz lub 2.26 GHz na zamówienie).
1 GB (w jednej kości) pamięci RAM w modelu podstawowym lub 2 GB (w dwóch kościach) pamięci DDR3 SDRAM w dwóch slotach SO-DIMM, rozszerzalne do 4 GB
120 lub 320 GB dysk twardy (5400 rpm), jako opcja 250 GB w modelu podstawowym
Grafika nVidia GeForce 9400M z 128 lub 256 MB współdzielonej pamięci (przy 1 GB - 128 MB, przy 2 GB lub więcej - 256 MB)
Combo w wersji podstawowej zostało zastąpione napędem SuperDrive (DVD-RW); napęd ten jest podłączony przez złącze SATA
Port FireWire 400 został zastąpiony przez FireWire 800
Dodano piąty port USB
Port DVI został zastąpiony przez mini-DVI, został dodany również port mini Display Port; oba porty mogą być używane naraz np. do podłączenia monitorów Apple LED Cinema Display 24" (1920x1200) oraz Apple HD Cinema Display 30" (2560x1600) za pomocą przejściówek mini-DVI/DVI i mini Display Port/Dual-link DVI
Pilot Apple Remote nie jest dołączany, aczkolwiek jest dostępny
Zaktualizowany firmware pozwala na zdalną instalację Mac OS X

październik 2009
20 października, po 7 miesiącach wprowadzono następujące zmiany:
Uaktualniony procesor (2.26, 2.53 lub 2.66 GHz)
2GB RAM w podstawowym modelu, 4GB w wyższych
Pojemności dysków twardych - 160GB, 320GB lub 500GB
Nowy model serwerowy posiadający procesor 2.53GHz, 4GB RAM, zmodyfikowaną obudowę niezawierającą napędu optycznego, dwa dyski twarde 500GB oraz system operacyjny Mac OS X Server 10.6

czerwiec 2010
15 czerwca został wydany nowy Mac mini posiadający:
Nowy wygląd dopasowany do reszty produktów Apple
Obudowę o zmienionych wymiarach wykonaną w technologii Unibody
Wbudowany zasilacz
Port mini-DVI zamieniony na HDMI
Zmienioną kartę graficzną - GeForce 320M
Uaktualniony procesor oraz dysk twardy

Mac mini i5/i7 == 
lipiec 2011
Ostatnie zmiany nastąpiły 20 lipca 2011. Były to:
Brak napędu optycznego
Dwurdzeniowy Intel Core i5 2.3 oraz 2.5 GHz oraz dwurdzeniowy i7 2.7 GHz. W modelu serwerowym czterordzeniowy Intel Core i7 2.0 GHz
Zmiana karty graficznej na ATI Radeon HD 6630M
Port mini Display Port zamieniony na Thunderbolt
Uaktualniony dysk twardy
System OS X Lion

październik 2012
23 października 2012 Mac mini został ponownie zaktualizowany:
USB 3.0 w standardzie
OS X Moutain Lion
Dwurdzeniowy Intel Core i5 2.5 GHz oraz czterordzeniowy Intel Core i7 2.3 GHz (opcjonalnie 2.6 GHz, Core i7 standardowo w modelu serwerowym)
Dysk twardy 500 GB oraz 1 TB (dysk twardy lub hybrydowy), lub 256 GB SSD (w modelu serwerowym 2 TB (2 x 1 TB) oraz 256 lub 512 GB (2 x 256 GB) SSD)
Grafika Intel HD Graphics 4000
Możliwość rozbudowy do 16 GB RAMu

Kino domowe
Niewielkie wymiary, napęd CD/DVD, wieloformatowe wyjście wideo, cyfrowe (optyczne) oraz analogowe wyjście audio oraz pilot zdalnego sterowania (w starszych modelach) tworzą Maka mini bardzo dobrym elementem kina domowego.

Może być klasyfikowany jako Media PC, jednak z paroma ograniczeniami: Mac mini nie posiada wbudowanego tunera TV i nie można go dokupić (jako wewnętrzny element). Jednakże zewnętrzne urządzenia, takie jak np. Elgato HD HomeRun rekompensują tę stratę.

Wyjście wideo jest kompatybilne z DVI, HDMI, SVGA, S-Video, composite video oraz component video przy użyciu odpowiednich przejściówek. Dźwięk może być przesyłany cyfrowo bądź analogowo (połączone wyjście analogowe i optyczne TOSLINK w złączu mini-jack).

Mac mini rywalizuje z Apple TV: również posiada iTunes (wypożyczanie, kupowanie i zarządzanie mediami) i podobny interfejs (Front Row). Apple TV jest jednak ograniczone do formatów video mp4, a użytkownicy Maka mini mogą oglądać filmy również w wielu innych formatach, takich jak DivX, XviD i innych. W przeciwieństwie do Maka mini, Apple TV posiada złącze komponentowe (Mac Mini wymaga odpowiedniej przejściówki).



Linki zewnętrzne
