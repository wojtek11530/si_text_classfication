
Artur Małek (ur. 9 maja 1979 w Tychach) – polski taternik, alpinista i himalaista. Organizator i uczestnik kilkudziesięciu wypraw m.in. w Alpy, Andy, Himalaje oraz góry Afryki. Jest absolwentem fizjoterapii Śląskiego Uniwersytetu Medycznego.

Członek Klubu Wysokogórskiego w Katowicach. Pierwszy z zimowych zdobywców Broad Peak (5 marca 2013).

Osiągnięcia
5 marca 2013 roku Artur Małek, Adam Bielecki, Maciej Berbeka oraz Tomasz Kowalski dokonali pierwszego zimowego wejścia na Broad Peak (8047 m n.p.m.). Była to wyprawa PZA w ramach programu Polski Himalaizm Zimowy 2010–2015 pod kierownictwem Krzysztofa Wielickiego. W trakcie zejścia zginęli Tomasz Kowalski i Maciej Berbeka.

Przejścia zimą Tatry
„Starek-Uchmański” VII/VII+, Czołówka MSW (partner: Mariusz Lange),
„Uskok Laborantów” VIII-, Kocioł Kazalnicy (partner: Artur Szachniewicz),
„Długosz-Popko” VI+, Kocioł Kazalnicy (partner: Artur Szachniewicz),
„Cień Wielkiej Góry” VI-, Kocioł Kazalnicy (parter: Artur Szachniewicz),
„Parada jedynek” VI+, Kocioł Kazalnicy (partnerzy: Artur Szachniewicz i Mateusz Grobel),
„Orzeł z Epiru” VI/VI+, Kocioł Kazalnicy (partner: Mariusz Lange),
„Lewy Filar” VI, Skrajna Jaworowa Turnia, (partnerzy: Bopp Neruda i Artur Szachniewicz).

Przejścia zimą Alpy
„Rübezahl” IV WI 6/6+, 215m, Kandersteg (partnerzy: Bopp Neruda i Mariusz Lange),
„Blue Magic” IV WI 5+, 180m, Kandersteg (partnerzy: Bopp Neruda i Mariusz Lange),
„Arbonium” WI 5-, 260m, Kandersteg (partnerzy: Bopp Neruda i Mariusz Lange),
„Szczeniaczki” WI 5-, 110m, Kandersteg (partnerzy: Bopp Neruda i Mariusz Lange). 

Przejścia – drytooling
„Między 5-Nizzą a Soplem” M10-, Jaskinia Lodowa (Góry Choczańskie),
„Moherowy Ninja” D8, Jaskinia Jasna (Strzegowa),
„Gemini” D9, Jaskinia Jasna (Strzegowa),
„Gotica” D8, Jaskinia Jasna (Strzegowa),
„Przez Żabę na wprost” D8, Jaskinia Jasna (Strzegowa),
„Demone Libe” D8+, Jaskinia Jasna (Strzegowa),
„Masters of spinjitzu”, D8-, Dolina Wrzosy,
„Zwierzoczłekoupiór” D8+, Jaskinia Jasna (Strzegowa),
„Lukrowe Oko Demona” D7, Jaskinia Jasna (Strzegowa).

Nagrody i wyróżnienia
Nagroda specjalna za najbardziej widoczny rozwój w klasycznej wspinaczce zimowej w historii zawodów Memoriału Bartka Olszańskiego (rok 2011).

Zobacz też
Lista pierwszych zimowych wejść na ośmiotysięczniki

Uwagi


Przypisy







