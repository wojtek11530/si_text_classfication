Dust 514''' – gra komputerowa z gatunku first-person shooter osadzona w świecie science-fiction, zintegrowana ze światem gry EVE Online. Została wydana przez CCP Gamesi jest oparta na modelu free-to-play.

Pierwsze wzmianki o grze pojawiły się 18 sierpnia 2009 roku na Game Developers Conference w Kolonii w Niemczech. Dust 514'' jest pierwszym projekt opracowany przez producenta od czasów Eve Online i jest rozwijany w ramach siódmej generacji konsol. W marcu 2010 roku CCP Games i Epic Games China podpisały umowę dotycząca wydania gry na silniku Unreal 3. 6 czerwca 2011 gra została zaprezentowana na targach E3, gdzie CCP Games i Sony Computer Entertainment zawarło umowę w sprawie wyłączności wydania gry na konsole PlayStation 3 i PlayStation Vita. 

23 grudnia 2011 CCP ogłosiło rozpoczęcie testowania wersji beta, natomiast połączenie serwera Dust 514 z Eve Online nastąpiło 10 stycznia 2013 roku.



Rozgrywka
Gra oferuje użytkownikom naziemne walki z wojen w kosmosie świata Eve Online. Wydarzenia mają wpływ na wszechświat EVE Online. Bitwy w grze są zależne od kontrolowanych planet w świecie EVE, a gracze Dust 514 i EVE Online mogą wchodzić wzajemnie w interakcje.

Gracz może zostać najemnikiem dla pilotów w EVE Online, lub też posiąść na własność jakąś planetę, której będzie musiał bronić. Podobnie jak w EVE gracz ma możliwość utworzenia korporacji lub też przystąpienia do już istniejącej. Pilot ze świata EVE ma także możliwość interakcji w walki naziemne, np. uderzając z orbity w pozycje przeciwnika.

Gra nie wymaga posiadania gry ani konta w grze EVE Online oraz nie wymaga opłacania miesięcznej subskrypcji jak jest w przypadku EVE.



Linki zewnętrzne
