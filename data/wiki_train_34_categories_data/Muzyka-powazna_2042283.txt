Ars Cantus – polski zespół muzyczny wykonujący muzykę dawną. Zespół powstał w roku 2000 (początkowo pod nazwą Il Dolcimelo) jako grupa wokalna związana z Wrocławskimi Kameralistami, pracująca pod kierownictwem artystycznym Tomasza Dobrzańskiego.

Ars Cantus wykonuje muzykę dawnych epok od średniowiecza, (pieśni średniowieczne z rękopisu Carmina Burana, dramaty liturgiczne Ludi Sancti Nicolai) do wczesnego baroku (Salomone Rossi – muzyka dworu i synagogi).

Skład zespołu
Tomasz Dobrzański – kierownictwo artystyczne, flety, szałamaje, mandora
Monika Wieczorkowska – śpiew
Radosław Pachołek – śpiew
Maciej Gocman – śpiew
Piotr Karpeta – śpiew
Ewa Prawucka – pozytyw, regał

Programy
Serena mente jubilo – muzyka wielogłosowa z najdawniejszych źródeł śląskich. Utwory z rękopisów śląskich Biblioteki Uniwersyteckiej we Wrocławiu: XIV-wiecznego fragmentu żagańskiego, rękopisu z Zielonej Góry, XV-wiecznych rękopisów wrocławskich: tabulatury i fragmentu widowiska pasyjnego z klasztoru Dominikanów we Wrocławiu, rękopisu z kościoła św. Elżbiety we Wrocławiu oraz Śpiewnika Głogowskiego (Biblioteka Jagiellońska).
Musica Rediviva – Z wrocławskich druków muzycznych wieków XVI i XVII
Musica Figurata – ze zbiorów muzycznych Biblioteki Uniwersytetu Wrocławskiego
Musica Divina – utwory z rękopisu III 8054 Biblioteki Narodowej – rękopis Krasińskich
Salomone Rossi – muzyka dworu i synagogi
Carmina Burana – Pieśni z Beuren, oryginalne pieśni z XIII wiecznego rękopisu
Guillaume de Machaut – Miłość i Melancholia – ballady, ronda, motety
Cancionero Musical de Palacio – muzyka hiszpańska złotego wieku
Ludi Sancti Nicolai – średniowieczne mirakle o św. Mikołaju
Emilio de’Cavalieri – Lamentationes Hieremiae Prophetae cum Responsoriis Officii Hebdomadae maioris, 1599
Kodeksy Trydenckie – muzyka rezydencji biskupich w XV wieku
Schmerzhafter Lieb und Kreutz-Weg – Krzeszowska Książka Pasyjna

Nagrody i nominacje
Nagroda im. Adama Jarzębskiego „Dla najlepszego wykonawcy na XX Festiwalu Muzyki Dawnej na Zamku Królewskim w Warszawie” w roku 2011
Nominacja do nagrody Fryderyk 2006 za płytę Musica Divina – utwory z rękopisu Krasińskich
Nominacja do nagrody Fryderyk 2005 za płytę Musica Figurata we Wrocławiu i na Śląsku w wiekach XIV i XV
Nominacja do nagrody Fryderyk 2003 za płytę Musica Rediviva z wrocławskich druków muzycznych XVI i XVII wieku
Wrocławska Nagroda Muzyczna za płytę Musica Rediviva z wrocławskich druków muzycznych XVI i XVII wieku (2003)
Nagroda im. Zofii Rayzacherowej na XI Festiwalu Muzyki Dawnej na Zamku Królewskim w Warszawie za wykonanie średniowiecznych pieśni ze zbioru „Carmina Burana” (2001)

Dyskografia
2002 – Suita staropolskich kolęd (Luna Music)
2003 – Musica Rediviva – z wrocławskich druków muzycznych XVI i XVII wieku (CD Accord)
2004 – Musica Figurata – najdawniejsze zabytki muzyki wielogłosowej na Śląsku]'' (DUX)
2005 – Divina – utwory z rękopisu Krasińskich]'' (BeArTon)
2010 – Petrus Wilhelmi de Grudencz – muzyka wieku XV
2012 – Musica Gratulatoria – muzyka na ceremonie ślubne z wrocławskich druków z XVI i XVII wieku

Linki zewnętrzne
