Te Deum laudamus (pol. Ciebie Boga wysławiamy) – wczesnochrześcijański hymn modlitewny, którego autorstwo tradycja przypisuje świętemu Ambrożemu i świętemu Augustynowi. Według tej teorii pieśń została napisana z okazji chrztu Augustyna, którego udzielił mu w 387 roku Ambroży. Współcześni badacze wątpią w prawdziwość tej hipotezy; przypisując raczej autorstwo hymnu Nicetasowi, biskupowi Remesiany (obecnie Bela Palanka w Serbii).

Niektórzy badacze uważają, że pieśń ta powstała z połączenia dwóch (lub więcej) wcześniejszych hymnów: jednego do Boga Ojca oraz drugiego do Boga Syna. Według tego schematu drugi z tych hymnów rozpoczyna się frazą Tu rex gloriae, Christe.'' Z kolei końcowe zwrotki hymnu (od wersu Salvum fac populum tuum) są wyborem wersetów z Księgi Psalmów dodawanych kolejno do oryginalnego tekstu.

Hymn pozostaje w ciągłym użyciu przez Kościół katolicki, znajduje się w liturgii godzin i jest odśpiewywany przy szczególnych okazjach, np. podczas mszy rezurekcyjnej czy po wyborze papieża.

Hymn generalnie powiela zarys strukturalny wyznania wiary. Rozpoczynając od wezwania Boga, hymn wychwala wszystkich tych, którzy wielbią i czczą Boga, począwszy od hierarchicznie uporządkowanych istot niebieskich, poprzez chrześcijan będących już w niebie, aż po Kościół rozproszony po całym świecie. Następnie wspomina narodzenie, męczeństwo i zmartwychwstanie Chrystusa, po czym ponawia modlitwę, zarówno całego kościoła, jak i każdego wiernego z osobna, prosi o przebaczenie grzechów, obronę przed pokusami i wyraża nadzieję na zjednoczenie się z Chrystusem.

Do tekstu muzykę pisało wielu kompozytorów. Najsławniejsze barokowe Te Deum skomponował Marc-Antoine Charpentier. Pod koniec XIX wieku monumentalne, symfoniczne Te Deum napisał m.in. Anton Bruckner, Hektor Berlioz i Antonín Dvořák. W Polsce Te Deum napisał Krzysztof Borek, Józef Elsner, Józef Kozłowski a w ostatnich czasach prof. Franciszek Wesołowski, Krzysztof Penderecki, Krzysztof Meyer, Janusz Jędrzejewski, Wojciech Kilar.

Tekst hymnu



Muzyczne opracowania Te Deum
Guillaume Bouzignac - Te Deum 
Marc-Antoine Charpentier - Te Deum H.145 (1670), Te Deum H.146 (1690) (najsłynniejsze), Te Deum H.147 (1690),Te Deum H.148 (1698-99)
Jean-Baptiste Lully - Te Deum (1677)
Henry Purcell - Te Deum B-dur  Z 230/1 (przed 1682), Te Deum D-dur Z 232 (1694)
Michel-Richard Delalande - Te Deum (1684)
Georg Friedrich Händel - Utrecht Te Deum HWV 278'' (1713), Te Deum D-dur (Caroline Te Deum) HWV 280'' (1714), Te Deum B-dur (Chandos Te Deum) HWV 281'' (ok. 1718), Te Deum A-dur HWV 282'' (1724), Dettingen Te Deum HWV 283'' (1743)
Jan Dismas Zelenka - Te Deum d-moll ZWV 145 (ok.1724), Te Deum D-dur ZWV 146 (1731)
Franz Joseph Aumann - Te Deum
Wolfgang Amadeusz Mozart - Te Deum KV 141 (66b)
Hektor Berlioz - Te Deum, Op.22'' (1849)
Anton Bruckner - Te Deum C-dur, WAB 45 (1881-84)
Antonín Dvořák - Te Deum, Op.103 (B.176)'' (1892, dla uczczenia pamięci Krzysztofa Kolumba)
Krzysztof Borek - Te Deum
Józef Elsner - Te Deum
Józef Kozłowski  - Te Deum
Antoni Chlondowski - Te Deum
Krzysztof Penderecki - Te Deum
Krzysztof Meyer - Te Deum
Janusz Jędrzejewski - Te Deum
Wojciech Kilar - Te Deum



Linki zewnętrzne







