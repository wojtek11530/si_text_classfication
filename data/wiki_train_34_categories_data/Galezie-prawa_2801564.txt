Antoni Felicjan Tołłoczko herbu Pobóg – pisarz grodzki powiatu wołkowyskiego, wojski wołkowyski.

Był członkiem konfederacji Czartoryskich w 1764 roku i posłem na sejm konwokacyjny (1764)  z województwa smoleńskiego. Członek konfederacji Adama Ponińskiego w 1773 roku. Był posłem wołkowyskim na Sejm Rozbiorowy 1773-1775, wszedł w skład delegacji wyłonionej pod naciskiem dyplomatów trzech państw rozbiorczych, mającej przeprowadzić rozbiór. 18 września 1773 roku podpisał traktaty cesji przez Rzeczpospolitą Obojga Narodów ziem zagarniętych przez Rosję, Prusy i Austrię w I rozbiorze Polski. 

Bibliografia

Herbarz polski, t. IX, Lipsk 1841, s. 81.
Protokol, albo opisanie zaszłych czynnosci na delegacyi od Stanów Rzeczypospolitey na Seymie extraordynaryinym Warszawskim do zawarcia traktatów z dworami Wiedenskim, Peterzburskim y Berlinskim, dnia 19 Maia, 1773 wyznaczoney, a dnia 19 Marca, roku 1775 zakończoney, s. 5.
Ryszard Chojecki, Patriotyczna opozycja na sejmie 1773 r., w: Kwartalnik Historyczny, LXXIX, nr 3, 1972, s. 561.


















