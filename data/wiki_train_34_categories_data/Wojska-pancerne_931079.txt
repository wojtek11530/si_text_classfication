'''5 Saska Dywizja Pancerna im. gen. bryg. Aleksandra Waszkiewicza (5 DPanc) – związek taktyczny Wojsk Pancernych Sił Zbrojnych PRL.

Dywizja powstała w wyniku przeformowania i przemianowania 19 Dywizji Pancernej.
Dowództwo 5 DPanc stacjonowało w Gubinie przy ul. Poznańskiej.
Dowódca dywizji pełnił jednocześnie funkcję dowódcy garnizonu Gubin-Komorów.
Znakiem rozpoznawczym dywizji malowanym na sprzęcie bojowym był poziomy romb.

Historia
2 kwietnia 1957, w ramach kolejnej redukcji armii, zadecydowano o rozformowaniu, w terminie do 15 sierpnia tego roku, 5 Saskiej Dywizji Piechoty oraz przeformowaniu 19 Dywizji Pancernej. Jednocześnie, celem kontynuowania bojowych tradycji ludowego Wojska Polskiego, 19 Dywizję Pancerną przemianowano na 5 Saską Dywizję Pancerną.

W tym czasie również rozwiązano 69 pułk czołgów, a w jego miejsce włączono 22 pułk czołgów z Żagania, będący wcześniej w podporządkowaniu 4 DP.

W lipcu 1961 przeniesiono dywizję na etaty pokojowo-wojenne.

W maju 1962 przeformowano 24 dar 12 DZ i przekazano go do 5 DPanc. W rzeczywistości był to dywizjon rakiet taktycznych uzbrojony w wyrzutnie z rakietami typu R-30, mogących przenosić głowice konwencjonalne, jądrowe i chemiczne. Dywizjon, po zakończeniu formowania, zastąpił 12 dar (przekazany do 4 DZ).

W 1968 częścią sił (27 pcz i 5 paplot), wspólnie z innymi jednostkami Śląskiego Okręgu Wojskowego, wzięła udział w akcji zbrojnej w Czechosłowacji.

18 grudnia 1970 roku o 17:00 dywizja rozpoczęła marsz w kierunku Warszawy. Miała osiągnąć rejon Konin, Śrem, Pleszew, Turek. Jednostki artyleryjskie wyszły bez sprzętu ciężkiego. W tym dniu "w polu" jej potencjał wynosił: 5230 żołnierzy, 192 czołgi, 111 transporterów opancerzonych i 1030 samochodów. Na lotnisku w Łasku stacjonowały dwa Mi-2 do dyspozycji dowódcy 5 DPanc. 19 grudnia (sobota) o 8:00 dywizja osiągnęła nakazany rejon.

21 grudnia 1970 (poniedziałek) o 21:00 dowódca SOW nakazał dowódcy 5 DPanc powrót do macierzystych garnizonów sposobem kombinowanym. Od 9:00 22 grudnia do 6:00 23 grudnia marsz rozpoczynały poszczególne kolumny rzutu kołowego. Docierały one do miejsc stałej dyslokacji w godzinach od 20:00 do 14.30 23 grudnia. 24 grudnia siły główne dywizji były już w garnizonach. Opóźnione transporty kolejowe przybyły w godzinach przedpołudniowych 25 grudnia. Do 8:00 28 grudnia pełniono jeszcze dyżury grup operacyjnych w sztabie ZT.

W grudniu 1981 dywizja rozlokowała swoje oddziały wokół Poznania, a poszczególne jej pododdziały wzięły udział przede wszystkim w "demonstracji siły".

30 października 1974 roku minister obrony narodowej w uznaniu zasług położonych dla Sił Zbrojnych PRL nadał dywizji Medal Pamiątkowy „Za osiągnięcia w służbie wojskowej”. W 1983 została wyróżniona Orderem Sztandaru Pracy.

W wyniku zmian restrukturyzacyjnych w Wojsku Polskim w 1990 dywizję przeformowano na 5 Dywizję Zmechanizowaną.


Struktura organizacyjna






W początkowym okresie istnienia ZT
Dowództwo 5 Saskiej Dywizji Pancernej (Gubin)
22 Pułk Czołgów Średnich Żagań 1957-1960
23 Pułk Czołgów Średnich (Słubice)
26 Pułk Czołgów Średnich  (Gubin) ok. 1960
73 Pułk Zmechanizowany (Gubin)
3 Dywizjon Artylerii Przeciwlotniczej (Gubin) ok. 1960
12 Dywizjon Artylerii Rakietowej (Gubin)
36 Dywizjon Artylerii Haubic (Gubin) ok. 1960
51 Szkolna Bateria Artylerii Komorów
53 Kompania Sztabowa Gubin
84 Bateria Dowodzenia Komorów
66 Batalion Saperów (Kostrzyn)
59 Batalion Łączności (Gubin)
2 Batalion Rozpoznawczy (Kostrzyn 1957-1960) (Gubin)
48 Batalion Samochodowo-Transportowy Komorów
60 Kompania Obrony Przeciwchemicznej Komorów
20 Ruchome Warsztaty Naprawy Czołgów Słubice
27 Ruchome Warsztaty Naprawy Samochodów Komorów
29 Dywizyjny Warsztat Uzbrojenia Komorów
19 Dywizyjny Punkt Zaopatrzenia Komorów

W końcowym okresie istnienia ZT
Dowództwo 5 Saskiej Dywizji Pancernej (Komorów 2)
23 Pułk Czołgów Średnich (Słubice)
27 Pułk Czołgów Średnich im. Bojowników Antyfaszystowskich (Komorów 1)
73 Pułk Czołgów Średnich (Gubin)
13 Pułk Zmechanizowany (Kożuchów)
113 Pułk Artylerii (Kostrzyn)
18 Dywizjon Artylerii (18 Dywizjon Rakiet Taktycznych) (Kostrzyn)
25 Dywizjon Artylerii Rakietowej (Komorów 3)
5 Pułk Artylerii Przeciwlotniczej (Komorów 3)
59 Batalion Łączności (Komorów 2)
14 Batalion Saperów (Kostrzyn)
2 Batalion Rozpoznawczy (Gubin)
5 Batalion Zaopatrzenia (Komorów 3)
5 Batalion Remontowy (Komorów 2)
56 Batalion Medyczny (Komorów 1)
Kompania Ochrony i Regulacji Ruchu (Komorów 2)
84 Bateria Dowodzenia szefa Artylerii Dywizji (Komorów 2)
28 Bateria Dowodzenia szefa OPL Dywizji (Komorów 3)
60 Kompania Chemiczna (Komorów 2)
Orkiestra dywizyjna (Komorów 2)

Dowódcy dywizji
płk dypl. Mateusz Lach 1956 – 1962
gen. bryg. Stanisław Antos 1962 – 1964
płk dypl. Bronisław Zduńczyk 1964 – 1965
płk dypl. Henryk Rapacewicz 1965 – 1967
gen. bryg. Władysław Szymłowski 1967 – 1973
gen. bryg. Zbigniew Maziej 1973 – 1976
gen. bryg. Zdzisław Głuszczyk 1976 – 1980
płk dypl. Julian Lewiński 1980 – 1984
płk dypl. Tadeusz Wilecki 1984 – 1986
płk dypl. Leon Komornicki 1986 – 1988
płk dypl. Zbigniew Jabłoński 1989 – 1990

Ciekawostki
W 1984 lub 1985 roku w 73 pcz spaliły się 2 czołgi. Jeden udało się przekazać do remontu, ale drugi był świeżo po remoncie i w celu uniknięcia dochodzenia prokuratorskiego trzeba było "najeździć" mu kilometrów. Był to najintensywniej eksploatowany czołg w WP w tamtym okresie. Nie ruszając się z miejsca w PWB "zaliczał" wszystkie możliwe ćwiczenia i szkolenia, aż wreszcie można go było oddać do remontu. W pożarze został uszkodzony mechanizm obrotu wieży i każdorazowo przed transportem na poligon oraz po powrocie do jednostki wieża czołgu była obracana liną szarpaną przez inny czołg.
Z placu ćwiczeń ogniowych 4 września 1988 roku ukradziono czołg. Czołg uprowadził elew szkoły podoficerskiej 73 pcz. Skierował swoją zdobycz bezpośrednio na most graniczny Polska – NRD. Tym sposobem żołnierz chciał wziąć odwet za "wrzesień 1939 roku". Czołg zatrzymał się kilkanaście kilometrów za granicą nie osiągnąwszy celu (wg zeznań porywacza zdobycia Berlina). Elew osiągnął jednak swój osobisty cel. Poprzez szpital psychiatryczny wyszedł do "cywila".

Przekształcenia
19 Dywizja Zmechanizowana → 19 Dywizja Pancerna → '''5 Saska Dywizja Pancerna →  5 Kresowa Dywizja Zmechanizowana → 5 Kresowa Brygada Zmechanizowana




Bibliografia
Edward Kospath-Pawłowski: 5 Dywizja Piechoty w dziejach oręża polskiego, Pruszków 1997. ISBN 83-87103-20-9
Stowarzyszenie Przyjaciół Ziemi Gubińskiej, Gubińskie Towarzystwo Kultury czerwiec 2010 – Kalendarium Gubina 1945-2009'' ISBN 978-83-927655-6-1
