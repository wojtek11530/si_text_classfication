Odezwa na wkroczenie wojsk polskich do Królestwa Kongresowego – wydana 12 sierpnia 1914 przez Komendanta Głównego Wojska Polskiego Józefa Piłsudskiego.

Opublikowana została w Krakowie jako druk ulotny, autorstwa Leona Wasilewskiego. Wzywała mieszkańców Królestwa Kongresowego do czynnego wystąpienia przeciwko okupacji rosyjskiej. Powoływała się na zalecenia utworzonego w Warszawie Rządu Narodowego (który w rzeczywistości nigdy nie istniał), nakazującego podporządkowanie się rozporządzeniom Józefa Piłsudskiego. 




