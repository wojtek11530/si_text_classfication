William Gibson (ur. 17 marca 1948 w Conway w stanie Karolina Południowa) – amerykański pisarz science fiction, twórca cyberpunku.

W wieku dziewiętnastu lat – uciekając przed poborem – opuścił Stany Zjednoczone i osiadł w Kanadzie. Obecnie mieszka w Vancouver, w prowincji Kolumbia Brytyjska.
Jest nazywany ojcem cyberpunku – nowego gatunku literatury science fiction, wizjonerem, który stworzył słowo "cyberprzestrzeń" i 

Jego książki to mieszanka przeróżnych folklorów, miejskich legend i wiedzy technicznej. Są one studium nad świadomością społeczną i popkulturą.

William Gibson jest też twórcą licznych opowiadań, powieści, esejów, artykułów rodzajowych, scenariuszy filmowych i telewizyjnych; m.in. jest autorem scenariuszy do filmów Obcy 3'' (wersja zrealizowana różni się znacznie od scenariusza Gibsona) i Johnny Mnemonic, oraz do dwóch odcinków serialu Z Archiwum X: Kill Switch (sezon 5., odcinek 11.) oraz First Person Shooter (sezon 7., odcinek 13.)

Bibliografia
Trylogia Ciągu (Sprawl Trilogy)
opowiadanie Johnny Mnemonic (1981)
opowiadanie New Rose Hotel (1981)
opowiadanie Wypalić Chrom (Burning Chrome, 1982)
powieść Neuromancer (1984, wydanie polskie 1992)
powieść Graf Zero (Count Zero, 1986, wydanie polskie 1997)
powieść Mona Liza Turbo (Mona Lisa Overdrive, 1988, wydanie polskie 1997)
Trylogia San Francisco (San Francisco Trilogy) zwana również Trylogią Mostu (The Bridge Trilogy)
esej Skinner's Room (1990)
powieść Światło wirtualne (Virtual Light, 1993, wydanie polskie 1998))
powieść Idoru (1996)
powieść Wszystkie jutra (All Tomorrow's Parties, 1999, wydanie polskie 2002)
powieść Maszyna różnicowa (The Difference Engine, 1990, wydanie polskie 1997) wspólnie z Bruce'em Sterlingiem
powieść Rozpoznanie wzorca (Pattern Recognition, 2003, wydanie polskie 2004)
powieść Spook Country. W kraju agentów (Spook Country, 2007, wydanie polskie 2008)
powieść Zero History, 2010
zbiór esejów Distrust that Particular Flavor 2012
powieść The Peripheral 2014

Linki zewnętrzne
