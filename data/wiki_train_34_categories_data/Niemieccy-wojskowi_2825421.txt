Józef Ludwik Różyski wł. Józef Rosenbaum (ur. 16 lipca 1898 we Lwowie, zm. 1974 w Krakowie) – polski rzeźbiarz, architekt. 

Pochodził ze Lwowa, gdzie należał do Związku Strzeleckiego. Do Legionów Polskich wstąpił we wrześniu 1914, zaszeregowano go w 3 Pułku Piechoty. Następnie został oddelegowany do stacji zbornej w Wiedniu, po powrocie do Krakowa służył w 2 Pułku Ułanów. Po powstaniu Polskiego Korpusu Posiłkowego walczył w szeregach 3 Pułku Piechoty, w 1918 walczył w obronie Lwowa. Po 1920 studiował na Akademii Sztuk Pięknych w Krakowie, podczas budowy mauzoleum Orląt Lwowskich zaprojektował elementy symbolicznej mogiły żołnierzy amerykańskich. Był porucznikiem rezerwy w 38 Pułku Piechoty Strzelców Lwowskich, starszeństwo otrzymał 2 stycznia 1932. Po przejściu do rezerwy został wykładowcą w Akademii Sztuk Pięknych w Krakowie.

Bibliografia
Wacława Milewska, Maria Zientara "Sztuka Legionów Polskich i jej twórcy, 1914-1918" Wydawnictwo Arkady 1999 ISBN 83-7188-350-1












