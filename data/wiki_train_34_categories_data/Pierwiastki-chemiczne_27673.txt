Bohr (Bh, łac. bohrium), wcześniej unnilseptium (Uns) – pierwiastek chemiczny, metal przejściowy z grupy manganowców. Nie występuje naturalnie na Ziemi. Nazwa pochodzi od nazwiska duńskiego fizyka Nielsa Bohra.

Historia
Został pierwszy raz wytworzony w 1976 roku przez Rosjan pod kierownictwem Jurija Oganesiana w Zjednoczonym Instytucie Badań Jądrowych w Dubnej. Wytworzono tam izotop  z okresem półrozpadu około 10 ms. Atomy bohru uzyskano przez bombardowanie  jądrami .

W roku 1981 niemiecki zespół naukowców kierowany przez P. Armbrustera i G. Münzenberga w Darmstadt dokonał innej przemiany jądrowej i uzyskał izotop .

Niemcy zaproponowali nazwać go nielsbohr (Ns), aby uhonorować Nielsa Bohra, a Rosjanie chcieli nadać mu nazwę dubn. W roku 1994 komitet IUPAC zaproponował nazwanie pierwiastka 107 na cześć Bohra. W roku 1997 międzynarodowa społeczność nadała mu dzisiejszą nazwę.

Wymowa
Komisja Nomenklatury Polskiego Towarzystwa Chemicznego zaleca wymowę litery „h” w nazwie „bohr”,  aby odróżnić go od pierwiastka boru (B).






