William James Lombardy (ur. 4 grudnia 1937 w Nowym Jorku) – amerykański szachista, były ksiądz katolicki.

Kariera szachowa
W 1957 r. jako pierwszy Amerykanin zdobył w Toronto tytuł mistrza świata juniorów, uzyskując niecodzienny rezultat 11 pkt w 11 partiach. Trzy lata później Międzynarodowa Federacja Szachowa przyznała mu tytuł arcymistrza. W latach 1958 - 1978 reprezentował Stany Zjednoczone na siedmiu olimpiadach szachowych, zdobywając złoty, srebrny i dwa brązowe medale drużynowo oraz złoty (1970) i brązowy (1976) medal indywidualnie. W 1960 r. zdobył srebrny medal indywidualnych mistrzostw Stanów Zjednoczonych, w 1963 r. zwyciężył w otwartych mistrzostwach USA, a w 1965 w turnieju tym podzielił I-II m. W 1972 r. był sekundantem Bobby'ego Fischera w jego meczu o mistrzostwo świata przeciwko Borysowi Spasskiemu.

Do sukcesów Williama Lombardy'ego w międzynarodowych turniejach należą m.in.:
dz. I m. w otwartych mistrzostwach Kanady,
II m. w Mar del Placie (1958, za Bentem Larsenem),
dz. II m. w Bogocie (1958),
dz. II m. w Netanji (1969, za Samuelem Reshevskym, wspólnie z Pálem Benkő i Mato Damjanoviciem),
dz. III m. w Monte Carlo (1969),
dz. III m. w Torremolinos (1974, za Eugenio Torre i Florinem Gheorghiu, wspólnie z Heikki Westerinenem),
dz. III m. w Reykjaviku (1978, za Walterem Browne i Anthony Milesem, wspólnie z Friðrikiem Ólafssonem, Bentem Larsenem i Vlastimilem Hortem),
III m. w Mariborze (1978),
dz. II m. w Meksyku (1980),
II m. w Neskeupstadzie (1984, za Helgi Ólafssonem).

Najwyższy ranking w karierze osiągnął 1 stycznia 1978 r., z wynikiem 2540 punktów dzielił wówczas 44. miejsce na światowej liście FIDE, jednocześnie zajmując 4. miejsce (za Lubomirem Kavalkiem, Walterem Browne i Robertem Byrne) wśród szachistów amerykańskich. W zestawieniach systemu Chessmetrics najwyższy ranking osiągnął w lutym 1961 r., z wynikiem 2669 punktów zajmował wówczas 20 m. na świecie. 

Od pierwszych lat 90. XX wieku praktycznie nie występuje w turniejach klasyfikowanych przez FIDE.



Bibliografia
ChessBase Megabase 2008
W.Litmanowicz, J. Giżycki, "Szachy od A do Z" tom I, Warszawa 1986, str. 532

Linki zewnętrzne
