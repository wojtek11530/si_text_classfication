Fiat Elba, Fiat Duna Weekend – samochód typu kombi produkowany w Ameryce Południowej w latach 1986-2000. W 1991 roku został wprowadzony do sieci sprzedaży włoskiej firmy Innocenti pod nazwą Innocenti Elba.

Historia modelu


Fiat Elba powstał na bazie Fiata Uno I jako jedna z jego odmian nadwoziowych, obok Fiata Prêmio/Duna. Zastąpił model Fiat Panorama. W latach 90. był również sprzedawany we włoskiej sieci firmy Innocenti jako Innocenti Elba. Modele produkowane na eksport nosiły nazwę Fiat Duna Weekend. Głównym miejscem produkcji, począwszy do marca 1986 roku do 1996 lub 1997 roku, była fabryka firmy Fiat Automóveis w Betim w Brazylii. Początkowo, do przełomu lat 80. i 90., budowano go tylko w odmianie z dwoma drzwiami z boku. Dopiero po około dwóch latach uruchomiono produkcję wersji z dodatkową parą drzwi. Na bazie wersji nadwoziowej z dwoma drzwiami z boku produkowano również odmianę użytkową pod nazwą Fiat Penny. Miała ona zamalowane szyby boczne za drzwiami i miejsce na bagaż za przednimi fotelami. Była również eksportowana do Europy.

Od 1991 roku Fiat Duna Weekend był produkowany w Argentynie, prawdopodobnie do 2000 roku.















