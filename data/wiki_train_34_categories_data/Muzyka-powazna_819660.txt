TGD, czyli Trzecia Godzina Dnia – polski pop-gospelowy chór chrześcijański.

Historia i wydarzenia
Chór powstał w 1982. Pomysłodawcą i założycielem przedsięwzięcia, a zarazem pierwszym kierownikiem zespołu został Janusz Sierla. Corocznie w wakacje zespół złożony z kilku mniejszych chórów kościelnych ze zborów baptystycznych spotykał się, by uczyć się nowych pieśni i udoskonalać swój warsztat muzyczny. W 1988 chór przyjął nazwę "Trzecia Godzina Dnia", która jest nawiązaniem do momentu zesłania Ducha Świętego zapisanego w Dziejach Apostolskich (Dz.Ap. 2, 1-15). W latach 1990–1991 funkcję kierownika zespołu pełnił Sławomir Szymański. Później na krótko do dyrygowania wrócił Janusz Sierla, by ostatecznie w 1993 przekazać pałeczkę Piotrowi Nazarukowi.

TGD jest obecnie zespołem ekumenicznym – zarówno soliści, jak i chórzyści reprezentują różne denominacje chrześcijańskie (głównie ewangelickie) i pochodzą z różnych zakątków Polski. Dla członków zespołu, co roku w innym miejscu w Polsce, są organizowane obozy, na których chór ćwiczy repertuar i integruje się ze sobą. Dla chętnych do wspólnego spędzenia czasu z zespołem w formie wspólnego śpiewania, społeczności i modlitwy zostały stworzone kilka lat temu warsztaty-rekolekcje "Trzy Głośne Dni z TGD".

Największą popularność przyniosły zespołowi dwa koncerty: wielkanocny "Wierzyć, to znaczy chodzić po wodzie" (2001) oraz bożonarodzeniowy "Raduj się świecie" (2003), które były później wielokrotne emitowane na antenie Telewizji Polskiej. Koncerty zostały zrealizowane wraz z laureatami Szansy na sukces. Obydwa wyreżyserowała Elżbieta Skrętkowska. W 2006 chór wystąpił na zaproszenie Mezo oraz Mieczysława Szcześniaka na Sopot Festival 2006, wykonując wspólnie z nimi utwór "Wstawaj" w konkursie o Bursztynowego Słowika w trakcie pierwszego dnia festiwalu. 

Kolejnym projektem, który był efektem ponad dwuletnich przygotowań była płyta koncertowa pod nazwą "PS". Główną inspiracją przy tworzeniu nowych utworów były psalmy. Koncert zarejestrowany na DVD nagrano 6 września w Białołęckim Ośrodku Kultury. Wydawnictwo ukazało się w grudniu 2008 w formie dwupłytowej CD oraz DVD. 

W takiej samej formie w lutym 2011 ukazała się płyta "The Best of TGD 2000-2010 - Liczy się każdy dzień", której nagranie odbyło się w Kieleckim Centrum Kultury w Kielcach w dniach 7-8 sierpnia 2010. Realizacją telewizyjną koncertu i jego późniejszą emisją zajął się kanał Religia.tv. Na płycie znajduje się 15 utworów, w tym 3 nowe, a pozostałe - w nowych lub "odświeżonych" aranżacjach. Dodatkowo wydawnictwo zostało uzupełnione m.in o świadectwa, historię ostatnich 10 lat zespołu oraz fotogalerie. 

W dniach 6-7 października w Łodzi odbyły się nagrania kolejnego, dziewiątego już albumu zespołu. Ponownie przy tworzeniu utworów autorzy inspirowali się psalmami. Projekt nosi nazwę "Uratowani", ukazał się w formie albumu CD 1 grudnia 2012.

Skład zespołu
Dyrygentem kilkudziesięcioosobowego chóru jest Piotr Nazaruk, managerem zaś – Filip Wojnar. Kapelanem zespołu jest obecnie pastor Bogdan Olechnowicz. 

Zespół muzyczny
Stały skład zespołu muzycznego:

Konrad Kuchciak (instrumenty klawiszowe);
Sebastian Urban (perkusja), 
Tomasz Busławski (saksofon, duduk),
Tomasz Lipert (gitara elektryczna i klasyczna),
Piotr Płecha (gitara basowa).

Prócz wymienionych osób, na instrumentach muzycznych można także zobaczyć i usłyszeć na różnych nagraniach lub koncertach następujące osoby:
Łukasz Chyliński (gitara elektryczna),
Adam Kosewski (instrumenty klawiszowe),
Łukasz Kupczyński (skrzypce elektryczne, mandolina) 
Piotr Nazaruk (fortepian, cytra),
Daniel Pomorski (trąbka),
Kacper Popek (perkusja),
Andrzej Wilczyński (puzon),
Paweł Zarecki (instrumenty klawiszowe).

Soliści
Grzegorz Głuch,
Mirosław "Kolah" Kolczyk,
Joanna Konieczna (Janiak),
Michał Mielczarek,
Mate.O,
Emilia Nazaruk (a.k.a. Emila Derkowska),
Kamila Pałasz (Daszuta),
Jerzy "Yuro" Pieniążek,
Piotr Płecha,
Agnieszka Stajkowska-Gorączkowska, 
Barbara Włodarska-Fabisiak.

Chórzyści
Aleksander Biernacki,
Martyna Budnik,
Katarzyna Burzymowska,
Patrycja Ciska,
Agnieszka Furmańska,
Krzysztof Godlewski,
Grzegorz Głuch,
Joanna Konieczna,
Anna Koprukowiak,
Marta Ławska,
Mateusz Łukianiuk,
Łukasz Macha,
Natalia Majewska,
Joanna Mews-Anuszkiewicz,
Michał Mielczarek,
Kamil Milczarek,
Katarzyna Muranty-Sawicka,
Emilia Nazaruk,
Marcin Obst,
Małgorzata Orzechowska,
Małgorzata Paduch,
Kamila Pałasz,
Marcin Pałasz,
Jerzy "Yuro" Pieniążek,
Sara Sapieha,
Magdalena Sawicka,
Łukasz Skotnicki,
Agnieszka Stajkowska-Gorączkowska,
Agnieszka Urbaniak,
Violetta Wiazowska,
Barbara Włodarska-Fabisiak,
Monika Wydrzyńska,
Ewelina Wysokińska.

Gościnnie
Natalia Niemen,
Mieczysław Szcześniak,
Adam Kosewski - instrumenty klawiszowe,
Łukasz Kupczyński - skrzypce.

Realizator
Wojciech Białoskórski.

Dyskografia
2012: Uratowani (CD)
2011: Liczy się każdy dzień (CD+DVD+książka)
2008: PS (CD+DVD)
2004: Wiara czyni cuda (CD)
2001: TGD na żywo (CD/MC)
1998: Hosanna (CD/MC)
1994: Jest ktoś (MC)
1991: Wielkie sprawy (MC)
1990: Szachmaty (MC)

Koncerty telewizyjne
2010: Liczy się każdy dzień czyli TGD live (realizacja Religia.tv)
2003: Raduj się świecie (realizacja TVP 2)
2001: Wierzyć to znaczy chodzić po wodzie (realizacja TVP 2)

Linki zewnętrzne
