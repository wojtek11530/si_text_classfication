


'''8,8 cm KwK 43 L71''' – niemiecka armata czołgowa kalibru 88 mm używana w okresie II wojny światowej, produkowana także jako armata przeciwpancerna pod nazwą PaK 43''' (pod tą nazwą montowana także w niektórych pojazdach pancernych).

Stanowiła główne uzbrojenie czołgu PzKpfw VI B Königstiger, a także dział pancernych Jagdpanther, Nashorn i SdKfz.184 Panzerjäger Tiger (P) Elefant/Ferdinand. Pierwszym pojazdem uzbrojonym w tę armatę był niszczyciel czołgów Nashorn (jako PaK 43).

Początkowo zarówno PaK 43 jak i KwK 43 produkowane były z lufą jednolitą, a pod koniec wojny uproszczono proces produkcyjny i lufa składała się z dwóch części, co jednak nie miało żadnego wpływu na skuteczność armaty. Przy długości 6,4 m, lufa tego działa była znacznie dłuższa od 8,8 cm KwK 36, w którą uzbrojony był czołg PzKpfw VI Tiger, a nabój o długości 822 mm był także znacznie większy od naboju armaty KwK 36. Standardowy pocisk przeciwpancerny o masie 7,3 kg przebijał z odległości 1000 m pancerz o grubości 241 mm nachylony pod kątem 90 stopni.

Wersje armaty
PaK 43 – na lawecie krzyżowej
PaK 43/41 – na lawecie kołowej
PaK 43/1 – uzbrojenie Nashorna
PaK 43/2 – uzbrojenie Ferdinanda/Elefanta
PaK 43/3 i PaK 43/4 – uzbrojenie Jagpanthery
KwK 43 – uzbrojenie Tygrysa II

Amunicja
Dane dla pancerza odchylonego o 30° od pionu
PzGr. 39/43
przeciwpancerny pocisk rdzeniowy z czepcem i czepcem balistycznym z wewnętrznym ładunkiem wybuchowym
Masa pocisku: 10,2 kg
Prędkość wylotowa pocisku: 1000 m/s


PzGr. 40/43
kompozytowy pocisk rdzeniowy, sztywny
Masa pocisku: 7,3 kg
Prędkość wylotowa: 1130 m/s


Gr. 39/3 HL
przeciwpancerny pocisk z ładunkiem kumulacyjnym
Masa pocisku: 7,65 kg
Prędkość wylotowa: 600 m/s
Przebijany pancerz: 90 mm








