Instytut Medycyny Wsi im. Witolda Chodźki w Lublinie (IMW) jest jednostką badawczą podległą Ministrowi Zdrowia, zajmującą się realizacją zadań z zakresu ochrony zdrowia ludności wiejskiej ze szczególnym uwzględnieniem oceny zagrożeń dla zdrowia osób zatrudnionych w rolnictwie, leśnictwie, przetwórstwie rolno-spożywczym i przemyśle drzewnym. 

Do działalności Instytutu Medycyny Wsi należy między innymi:
prowadzenie działań naukowych, klinicznych, rozwojowych, wdrożeniowych i usługowych;
opracowywanie i opiniowanie standardów w zakresie ochrony zdrowia;
opracowywanie i opiniowanie projektów norm zdrowotnych i higienicznych;
realizacja świadczeń zdrowotnych; realizacja badań, analiz i ocen ryzyka zdrowotnego w zakresie bezpieczeństwa żywności, higieny i toksykologii;
prowadzenie badań rynku i opinii publicznej; prowadzenie działalności szkoleniowej i edukacyjnej;
prowadzenie działalności wydawniczej (czasopisma naukowe: Annals of Agricultural and Environmental Medicine, Journal of Pre-Clinical and Clinical Research i Medycyna Ogólna i Nauki o Zdrowiu;
opracowywanie ocen, wdrażania i komercjalizacji nowych technologii, w tym technologii medycznych i informatycznych.

Do osiągnięć Instytutu Medycyny Wsi należy między innymi stworzenie pierwszego w Polsce systemu Rejestru Usług Medycznych (RUM), opracowanego w latach dziewięćdziesiątych przez dra Andrzeja Horocha i dra hab. n. med. Mirosława J. Jarosza, pracowników naukowych IMW.

Obecnym p.o. dyrektorem IMW jest prof. dr hab. n. med. Jerzy W. Zagórski. Zastępcą dyrektora ds. naukowych jest prof. dr hab n. med. Jerzy W. Zagórski, zastępcą dyrektora ds. lecznictwa jest dr Andrzej Horoch.



Linki zewnętrzne
