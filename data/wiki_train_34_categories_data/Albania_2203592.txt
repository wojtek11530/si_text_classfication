Vladimir Kasaj - (ur. 11 października 1951 w Tiranie) - reżyser albański.

Przez trzy lata kształcił się w Instytucie Kinematografii w Bukareszcie. Studia z zakresu reżyserii ukończył na wydziale dramatu Instytutu Sztuk w Tiranie. Po studiach, w 1976 rozpoczął współpracę ze Studiem Filmowym Nowa Albania (alb. Kinostudio Shqipëria e Re) jako asystent reżysera Dhimitra Anagnostiego i Spartaka Pecaniego. W 1979 rozpoczął współpracę z telewizją, dla której zrealizował swój pierwszy samodzielny film - Ditët, që sollën pranverën. W filmie Një natë nëntori wystąpił także w roli scenarzysty.

Oprócz spektakli teatralnych dla telewizji zrealizował także sześć filmów fabularnych.

Filmy wyreżyserowane
1979: Ditët, që sollën pranverën
1979: Një natë nëntori
1982: Flaka e maleve
1986: Çanta e zezë
1986: Rrufeja nga mali
1988: Rikonstruksioni

Bibliografia
Linki zewnętrzne
