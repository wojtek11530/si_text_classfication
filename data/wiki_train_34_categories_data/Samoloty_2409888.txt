Alenia C-27J Spartan – włoski średni samolot transportowy, wersja rozwojowa Aeritalia G.222, stworzony przez Alenia Aeronautica we współpracy z Lockheed Martin, wykorzystując doświadczenia przy budowie C-130J Super Hercules. Od maszyny Lockheeda zapożyczono nowy szklany kokpit oraz wzmocniony wariant sześciołopatkowych silników Rolls-Royce AE 2100. W porównaniu do G.222 uzyskano 35% większy zasięg oraz 15% większą prędkość, także udźwig wzrósł z 9 do 11,5 tony. Nazwę samolotu zapożyczono z oznaczenia C-27A Spartan, czyli G.222 w służbie USA.

W 2000 roku samolot był oferowany w przetargu Sił Powietrznych RP na następcę An-26, maszyna nie została dopuszczona do negocjacji, ponieważ nie posiadała potrzebnych certyfikatów, a Włosi nie byli w stanie sprostać terminowi dostaw. Zdecydowano się na tańszą o jedną trzecią, już produkowaną CASA C-295,, oprócz różnicy cen C-27 w porównaniu do C-295 ma lepsze parametry w: zasięg większy o 300 km, udźwig o 2 tony, prędkość maksymalna o 120 km/h oraz wyższą kabinę, C-295 ma natomiast dłuższą kabinę, większą przestrzeń ładunkową oraz wymaga krótszych pasów startowych. Od tego czasu Alenia zdołała wygrać osiem kontraktów eksportowych, głównie w Europie, na 49 C-27J. Największe zamówienie dla USA na 21 sztuk, z zapotrzebowaniem na 38 maszyn, zostało wstrzymane po dostarczeniu 13 sztuk z powodu oszczędności. 12 sztuk wyprodukowano dla rodzimych wojsk lotniczych, podnosząc łączną sprzedaż do 62 sztuk, hiszpańska CASA od 1999 do 2013 sprzedała 121 swoich C-295. Alenia realizuje obecnie produkcję 10 Spartanów dla Australii. Wśród potencjalnych odbiorców samolotu w przyszłości są Kanada, Indie, Filipiny, Tajwan i Słowacja.

Użytkownicy
(0)
Royal Australian Air Force: Zamówiono 10 samolotów (za pośrednictwem L-3 Communications z USA poprzez Foreign Military Sales), samoloty zastąpią DHC-4 Caribou. PierwsZy egzemplarz oblatano 19 grudnia 2013.
(3)
Bułgarskie Siły Powietrzne W 2006 zamówiły 5 C-27J, ale z powodu problemów finansowych Sofii kontrakt anulowano po dostarczeniu trzeciej maszyny. Trzeci egzemplarz odebrano 31 marca 2011.
(0)
Force Aérienne Tchadienne: W 2013 roku zamówiono dwa egzemplarze.
(8)
Polemiki Aeroporia: Zakupiły 12 maszyn w 2003 za 272,72 mln USD i były pierwszym użytkownikiem samolotu, ich dostawy rozpoczęto w 2005, dostarczono 8, w związku z cięciami zrezygnowano z ostatnich 4.
(3)
Litewskie Siły Powietrzne: W 2006 zakupiono 3 C-27J warte 97,5 mln USD, wszystkie dostarczono do 2009, .
(4)
Zakupiono 4 C-27J dla tamtejszych sił powietrznych za łącznie 130 mln Euro.
(4)
W 2011 zamówiono 4 samoloty dla Fuerza Aérea Mexicana, dostarczone 2011-2012.
(0)
Fuerza Aérea del Perú: 18 grudnia 2013 roku zamówiono dwa samoloty.
(7)
Forţele Aeriene Române: 7 grudnia 2007 zamówiono 7 C-27J za 308 mln USD, pierwszego Spartana odebrano 12 kwietnia 2010.
(21)
United States Air Force (2010-2014): Planowano pozyskanie 38 C-27J, pierwotna umowa zakładała zakup 54 maszyn dla United States Army i 24 dla USAF (przetarg opiewał na 145 samolotów), ale maszyny trafiły ostatecznie do Air National Guard. Maszyny miały zastąpić Shorts C-23 Sherpa i Fairchild C-26 Metroliner. Po dostarczeniu 13 sztuk z dalszych zakupów zrezygnowano w wyniku cięć, wyprodukowano jeszcze osiem sztuk, łącznie 21 sztuk zostanie rozdysponowanych pomiędzy AFSOC i USCG.
179th Airlift Wing; 164th Airlift Squadron, Mansfield, Ohio
United States Special Operations Command (2013-): Zaplanowano siedem sztuk. 
United States Coast Guard (2014-): Pozostałe egzemplarze w miejsce C-130 przekazanych Forest Service
(12)
Aeronautica Militare: Wykorzystują 12 maszyn dostarczonych w latach 2007-2009 (z sondą do pobierania paliwa w locie).

Podobne samoloty
Aeritalia G.222
An-32
CASA C-295 
Transall C-160



Bibliografia
