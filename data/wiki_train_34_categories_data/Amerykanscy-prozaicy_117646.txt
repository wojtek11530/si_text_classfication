Lois McMaster Bujold (ur. 2 listopada 1949 w Columbus, Ohio) – amerykańska pisarka science fiction i fantasy.

Bujold zawdzięcza swoją popularność przede wszystkim cyklowi powieści "Saga Vorkosiganów", nazywanego również "cyklem barrayarskim". Głównym bohaterem większości książek należących do cyklu jest Miles Vorkosigan, niepełnosprawny admirał najemnej armii, szpieg i awanturnik wywodzący się z arystokratycznej kasty wojowników świata o nazwie Barrayar. Powieści są utrzymane w konwencji space opery, choć w późniejszych częściach cyklu występują również elementy kryminału i romansu. Książki Bujold są szczególnie cenione za skomplikowaną i wartką akcję, interesują fabułę, humor i złożonych psychologicznie bohaterów.

Bujold została kilkakrotnie wyróżniona za swoją twórczość. Czterokrotnie przyznano jej Nagrodę Hugo za najlepszą powieść (wyrównany rekord Roberta Heinleina). Otrzymała również nagrodę Nebuli za powieść Stan niewolności oraz obie te nagrody za opowiadanie Lamentowe Góry.

Równie doceniana jest jej twórczość fantasy. Klątwa nad Chalionem zdobyła Mythopoeic Award i była nominowana m.in. do World Fantasy Award i Hugo dla najlepszej powieści. Kontynuacja tej książki, Paladyn dusz, przyniosła Bujold jej czwartą Nagrodę Hugo i drugą Nebulę za powieść.

Twórczość Bujold została dotąd przetłumaczona na dziewiętnaście języków. W Polsce jej książki są publikowane przede wszystkim przez wydawnictwo Prószyński i S-ka (dotąd ukazało się 11 pozycji). Krótsze teksty były publikowane m.in. w czasopiśmie "Nowa Fantastyka".

Bujold mieszka obecnie w USA, w stanie Minnesota. Jest rozwiedziona, ma dwoje dzieci.

Bibliografia
Saga Vorkosiganów
W chronologii cyklu:
1996 – Dreamweaver's Dilemma
1988 – Stan niewolności (Falling Free) – miesięcznik Nowa Fantastyka 09/1995-02/1996; Prószyński i S-ka 1997, ISBN 83-7180-143-2
1986 – Strzępy honoru (Shards of Honour) – Prószyński i S-ka 1996, ISBN 83-86669-72-1
1986 – Po walce (Aftermaths) – miesięcznik Nowa Fantastyka 03/1996 (wydany samodzielnie epilog Strzępów honoru)
1991 – Barrayar (Barrayar) – Prószyński i S-ka 1996, ISBN 83-86868-77-5
1986 – Uczeń wojownika (The Warrior's Apprentice) – Prószyński i S-ka 1998, ISBN 83-7180-185-8
1989 – Lamentowe Góry (The Mountains of Mourning) – miesięcznik Nowa Fantastyka 02-03/1994; zbiór Granice nieskończoności
1990 – Weatherman, Gra (The Vor Game) – Prószyński i S-ka 1999, ISBN 83-7180-479-2
1995 – Cetaganda (Cetaganda) – Prószyński i S-ka 2000, ISBN 83-7255-624-5
1986 – Ethan z planety Athos (Ethan of Athos) – Zysk i S-ka 1994, ISBN 83-86530-15-4
1989 – Labirynt (Labyrinth) – zbiór Granice nieskończoności
1987 – Granice nieskończoności (Borders of Infinity) – zbiór Granice nieskończoności, Prószyński i S-ka 1998, ISBN 83-7180-707-4
1989 – Towarzysze broni (Brothers in Arms) – Prószyński i S-ka 1998, ISBN 83-7180-354-0
1994 – Lustrzany taniec (Mirror Dance) – Prószyński i S-ka 2002, ISBN 83-7337-142-7
1996 – Memory
1998 – Komarr
1999 – A Civil Campaign
2003/2004 – Winterfair Gifts (2003 po chorwacku i rosyjsku, 2004 po angielsku)
2002 – Diplomatic Immunity
2010 – Cryoburn

Świat 5 Bogów
2001 – Klątwa nad Chalionem (The Curse of Chalion) – Prószyński i S-ka 2003, ISBN 83-7337-394-2
2003 – Paladyn dusz (Paladin of Souls) – Prószyński i S-ka 2005, ISBN 83-7337-965-7
2005 – The Hallowed Hunt

The Sharing Knife
2006 – Beguilement (tom 1)
2007 – Legacy (tom 2)
2008 – Passage (tom 3)
2009 – Horizon (tom 4)

Pozostałe książki
1993 – Pierścień Duszy (The Spirit Ring) – dwumiesięcznik Super Fantastyka Powieść, numer 1/2004
1995 – Women at War (antologia współredagowana z Rolandem J. Greenem)

Pozostałe opowiadania
1985 – Barter
1986 – The Hole Truth
1996 – Garage Sale
1996 – The Adventure of the Lady on the Embankment

Nagrody
1988 – Nebula za powieść Stan niewolności
1989 – Hugo i Nebula za opowiadanie Lamentowe Góry
1991 – Hugo za powieść Gra
1992 – Hugo i Locus za powieść Barrayar
1995 – Hugo i Locus za powieść Lustrzany taniec
2002 – Nagroda Mythopoeic za powieść Klątwa nad Chalionem
2004 – Nebula, Hugo i Locus za powieść Paladyn dusz

Linki zewnętrzne
Strona oficjalna: 
Opowiadanie Lamentowe Góry w 








