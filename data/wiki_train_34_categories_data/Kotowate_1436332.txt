Historia
Kontynent australijski jest pozbawiony naturalnych kotów, obecnie żyjące na nim koty zostały tam przywiezione przez kolonistów z Europy i Azji. Nazwa australijski mist została skrócona przez Australijczyków na OzMist.

Dr Truda Straede wyhodowała tą Rasę w 1976 roku. Nowa rasa została zarejestrowana w Royal Agricultural Society Cat Control w Nowej Południowej Walii na początku lat 80. Możliwość uczestnictwa w wystawach i zdobywania tytułów uzyskał australian mist w roku 1986. Pierwszym czempionem tej rasy został kotka Nintu Dardanos w 1988 roku. Koty tej rasy są są bardzo popularne w Australii, ale słabo znane poza nią.

W lipcu 1998 roku nastąpił rozłam wśród hodowców tej rasy na:
Spotted Mist tradycyjne australijskie misty mające na futerku małe plamki,
Marbled Mist australijskie misty mające na futerku, podłużne pasy układające się w marmurkowaty wzór.

Aktualnie zwolennicy obu odmian czynią starania o uznanie ich za odrębne rasy. Koty zawdzięczają swój niepowtarzalny wzór na futerku działaniu podwójnemu recesywnemu genowi.

Wygląd
Misty są genetycznie spokrewnione z kotami:
Burmańskimi (50%), po których odziedziczyły wielkość, budowę i temperament,
Abisyńskimi (25%), które przekazały drobne plamki na futerku a nierasowe koty domowe żywotność i przywiązanie do człowieka,
krótkowłosymi kotami domowymi (25%).

Są to koty o umiarkowanej wielkości, okrągłej główce z dużymi uszami i oczami. Futerko mista jest krótkie i sprężyste. Ogon dosyć gruby, mięsisty. Dopuszcza się wszystkie odmiany barwne, ale najczęściej spotykane kolory futerka to: ciemnobrązowy, czekoladowy, niebieski, liliowy, złocisty. Oczy duże i ekspresywne są we wszystkich odcieniach koloru zielonego. Niepożądane dla tej rasy są wszelkie ekstremalne odchylenia w budowie. 
Wadami dyskwalifikującymi dla tej rasy są oczy złote, pomarańczowe i bursztynowe, białe końcówki łap oraz delikatna budowa kości. Koty niebieskookie, choć dopuszczane do wystaw, są oceniane niżej.

Charakter
Są to zgodne koty lubiące żyć w małych grupkach zawierających także kastraty młodzież i koty innych ras. Australijskie kotki są wspaniałymi i opiekuńczymi matkami.

Zobacz też



