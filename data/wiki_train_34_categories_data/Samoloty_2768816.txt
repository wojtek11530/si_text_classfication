
Humphreys Monoplane No. 1''' – wczesny samolot zaprojektowany i zbudowany przez pioniera awiacji Jacka Humphreysa w 1909. Humphreys zbudował samolot do konkursu ogłoszonego przez „Daily Mail” na całkowicie brytyjski samolot mający przelecieć odległość jednej mili ale nie udało mu się osiągnąć tego celu.

Tło historyczne
Pierwszy samolot zbudowany w 1908-09 przez „Szalonego Dentystę” Jacka Humphreysa znany był jako Wivenhoe Flyer nie okazał się udaną konstrukcją. Była to jedna z pierwszych na świecie i pierwsza brytyjska łodzią latająca, ale pomimo wielokrotnych prób samolot nie zdołał poderwać się do lotu. Pomimo niepowodzenia tego projektu Humphreys kontynuował projektować i budować samoloty.

Począwszy od 1906 brytyjski dziennik „Daily Mail” zorganizował szereg konkursów promujących powstającą wówczas awiację. Jednym z nich był ogłoszony w 1909 konkurs na całkowicie brytyjską maszynę zbudowaną z brytyjskich materiałów i w jednym z krajów Wspólnoty Brytyjskiej, pilotowaną przez Brytyjczyka (pilot musiał także być konstruktorem samolotu) której zadaniem było pokonanie zamkniętej trasy o długości jednej mili (1609 m). Główną nagrodą konkursu był czek o wartości tysiąca funtów. Konkurs przyciągnął 12 wynalazców i ich samoloty.

Około 1909 Humphreys postanowił założyć konsorcjum które miało sfinansować jego następny samolot wystawiony do konkursu „Daily Mail”.  Pierwsze ogłoszenie na zbiórkę pieniędzy na nowy samolot ukazało się w magazynie „The Aero” 22 czerwca 1909, ostatnie pod koniec sierpnia.  Firma otrzymała nazwę British Aeroplane Syndicate Ltd i była usytuowana w Wivenhoe.

Opis konstrukcji
Humphreys Monoplane był jednosilnikowym jednopłatowcem ze skrzydłem w układzie górnopłatu.  Nie zachowały się prawie żadne informacje na temat rozmiarów i osiągów samolotu i wszystkie informacje na jego temat pochodzą z istniejących zdjęć.  Jedno ze źródeł podaje rozpiętość skrzydeł samolotu jako 48 stóp (14,6 m) ale prawdopodobnie chodzi tu o inny samolot Humphreysa Monoplane No. 2 znany także z racji jego rozmiarów jako Elephant (Słoń).

Napęd samolotu stanowił pojedynczy silnik w konfiguracji ciągnącej, początkowo był to 35-konny silnik JAP, w późniejszym czasie został on zastąpiony 50-konnym silnikiem Green.

Historia
Pierwsza próba startu samolotu odbyła się 16 października 1909 w okolicach Rowhedge.  W czasie kołowania samolot wpadł do rowu melioracyjnego i został uszkodzony.  Już po wypadku samolot otrzymał nowy silnik Greena o mocy 50 KM i Humphreysa przeniósł się do Colchester gdzie kontynuował testowanie jego samolotu.

Dalsze losy samolotu nie są znane.




Bibliografia
