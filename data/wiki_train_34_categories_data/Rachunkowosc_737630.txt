Koszty rodzajowe w rachunkowości – koszty w układzie rodzajowym, tzw. koszty proste bieżącej działalności, które faktycznie zostały poniesione, przedstawione w podziale na rodzaje. Koszty rodzajowe odpowiadają na pytanie ile i jakiego rodzaju koszty zostały poniesione.

Przykładowa prezentacja kosztów rodzajowych:

Zużycie materiałów i energii:
zużycie materiałów podstawowych i pomocniczych
zużycie opakowań 
zużycie materiałów biurowych
zużycie energii elektrycznej i cieplnej 
zużycie ciepłej i zimnej wody
zużycie gazów
zużycie pary wodnej
Usługi obce:
transportowe
budowlane
remontowe
składowania
łączności (telekomunikacyjne, pocztowe itp.)
poligraficzne
informatyczne
bankowe
wykonanie ekspertyz i badań
tłumaczenie tekstu
pozostałe usługi np. (pranie odzieży, utrzymanie czystości
Podatki i opłaty:
podatek od nieruchomości
podatek od środków transportu
podatek akcyzowy
opłaty skarbowe
opłaty sądowe i notarialne
opłaty za wieczyste użytkowanie gruntów 
roczne opłaty licencyjne uprawniające do wykonywania działalności
Wynagrodzenia:
wartości wynagrodzenia brutto wypłacanego w formie pieniężnej
wartości świadczeń w naturze bądź ich ekwiwalent
Ubezpieczenia społeczne i inne świadczenia z tytułu wynagrodzeń:
składki z tytułu ubezpieczeń społecznych opłaconych ze środków pracodawcy 
składki na fundusz pracy
składki na zakładowy fundusz świadczeń socjalnych 
odzież ochronna i robocza
świadczenia rzeczowe związane z bezpieczeństwem i higieną pracy
szkolenie pracowników
dopłaty do okresowych biletów za dojazdy pracowników do pracy
Amortyzacja:
planowe zużycie środków trwałych 
planowe zużycie wartości niematerialnych i prawnych
Pozostałe koszty:
ubezpieczenia majątkowe
koszty krajowych i zagranicznych podróży służbowych
koszty reprezentacji i reklamy
koszty wynajęcia kwater lub ryczałtu za noclegi w przypadku czasowego zatrudnienia pracowników poza miejscem stałego zatrudnienia.
wypłaty ryczałtów za używanie przez pracowników własnych samochodów dla celów służbowych.

Podział ten pochodzi od ze struktury tych kosztów, które są podawane w sprawozdaniu. Jako że często informacje o kosztach działalności podstawowej muszą być bardzo szczegółowe, jednostki dodają do tej systematyki kategorie uszczegóławiające, dzięki czemu przekrój omawianego układu staje się bardziej rozbudowany. Przekrój układu rodzajowego nie obejmuje jednak takich kosztów, jak koszty zużycia energii, półfabrykatów, poszczególnych materiałów, czy też usług wytworzonych przez jednostkę gospodarczą we własnym zakresie.Takie koszty są bowiem kosztami złożonymi, obejmującymi kilka rodzajów kosztów.

Układ kosztów rodzajowych ma za zadanie wypełniać w firmie różne zadania, na przykład:

dawanie możliwości ustalenia wysokości nakładów pracy żywej oraz uprzedmiotowionej, co jest potrzebne do obliczenia na przykład dochodu narodowego
klasyfikacja ponoszonych kosztów według ich elementarnych składników
dawanie możliwości sporządzania sprawozdań z zakresu kosztów według ich rodzaju
ułatwiania badania struktury kosztów firmy
kontrolowanie zużycia poszczególnych czynników produkcji związanego z wytwarzaniem danych dóbr i usług


