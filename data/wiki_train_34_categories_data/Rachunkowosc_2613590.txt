Antoni Wierzchowski (ur. 20 grudnia 1896 w Kiekrzu, zm. 1940 w Kalininie) – komisarz Straży Granicznej II RP, jedna z ofiar zbrodni katyńskiej.

Biografia
Syn Józefa i Jadwigi z Jasińskich. Powstaniec wielkopolski. Od 1 lipca 1921 roku w Straży Celnej, od 1922 roku w Straży Granicznej. Służył m.in. w Poznaniu i Gniewie. Od 1938 roku do września 1939 roku Zastępca Komendanta Inspektoratu Straży Granicznej w Kościerzynie.

Po agresji ZSRR na Polskę w 1939 roku znalazł się w niewoli radzieckiej w specjalnym obozie NKWD w Ostaszkowie. Zamordowany przez NKWD wiosną 1940 roku w Kalininie jako jedna z ofiar zbrodni katyńskiej. Pochowany w Miednoje.

Awans pośmiertny
26 października 2007 roku Antoni Wierzchowski został pośmiertnie awansowany na stopień nadkomisarza Straży Granicznej.

Odznaczenia
Krzyż Walecznych 
Medal Niepodległości
Medal Pamiątkowy za Wojnę 1918-1921
Medal Dziesięciolecia Odzyskanej Niepodległości



Bibliografia
. ISBN 8389474069












