Marceli Gosławski von Księżomierz (ur. 16 stycznia 1862 w Brodach, zm. 25 stycznia 1934 w Krakowie) - generał Cesarskiej i Królewskiej armii, generał brygady Wojska Polskiego.

Młodość, służba w austriackiej armii

Pochodził z urzędniczej rodziny (ojciec był celnikiem). Absolwent realnego gimnazjum w Brodach i Korpusu kadetów we Lwowie. W armii austriackiej od 1879 roku. Początkowo służy w 30 batalionie jegrów. Zajmuje m.in. stanowiska komendanta strzelnicy batalionu i zbrojmistrza jednostki. W 1907 roku przeniesiony do 56 Pułku Piechoty Graf Daun. Brał udział w I wojnie światowej jako dowódca batalionu i pułku, następnie pełnił służbę tyłową, m.in. był inspektorem zakładów wojskowych w Wiedniu. W 1914 roku otrzymał Order Żelaznej Korony III klasy z wojenną dedykacją, rok później Order Franciszka Józefa z wojenną dekoracją. Nobilitowany 5 kwietnia 1917 roku.

Służba w WP. późniejsze losy

Od 21 sierpnia 1919 roku oficer w Inspektoracie Piechoty Dowództwa Okręgu Generalnego Kraków. Od 7 kwietnia 1920 roku zastępca dowódcy Okręgu Generalnego Łódź. W stan spoczynku przeniesiony w marcu 1921 roku. Zamieszkał w Krakowie, gdzie zmarł. Pochowany na Cmentarzu Rakowickim.

Awanse

podporucznik - 1883,
porucznik - 1888,
kapitan - 1894,
major - 1907,
podpułkownik - 1911,
pułkownik - 1914,
generał - 1917.

Bibliografia

Górzyński Sławomir, Nobilitacje w Galicji w latach 1772-1918'', Wydawnictwo DiG, 1999.
Kryska-Karski Tadeusz, Żurakowski Stanisław, Generałowie Polski niepodległej, Londyn, Figaro Press, 1976.
Stawecki Piotr, Słownik biograficzny generałów Wojska Polskiego 1918-1939'', Wydawnictwo Bellona, Warszawa 1994.









