BMW Eigenbau – wspólna nazwa jednomiejscowych samochodów wyścigowych przełomu lat 40. i 50. XX wieku, powstałych na bazie BMW 328.

Historia
Pod koniec lat 30. BMW ustaliło swoją reputację za sprawą sukcesów modelu 328, który wygrał między innymi wyścig 24h Le Mans w swojej klasie w 1939 roku, a także Mille Miglia rok później. W 1937 roku model 328 zaczął być dostępny w sprzedaży, a BMW wyprodukowało łącznie 464 jego egzemplarze. Sukcesy 328 nie wynikały z nadwozia, a zupełnie nowego silnika z głowicami ze stopów metali lekkich. Silnik ten wszedł później do seryjnej produkcji i rozwijał moc 80 KM.

Po II wojnie światowej silnik BMW 328 stał się bazą dla samochodów wyścigowych, określanych wspólnym mianem BMW Eigenbau (lub BMW Special). Wielu kierowców wyścigowych umieszczało jednostkę 328 do bardziej konkurencyjnych nadwozi.

BMW Eigenbau odnosiły znaczne sukcesy w Formule 2 w RFN i NRD na przełomie lat 40. i 50. W 1952 roku w Niemczech Zachodnich samochody te były już jednak przestarzałe, ale mimo to pojawiły się w kilku międzynarodowych wyścigach, jak Eifelrennen, Grand Prix des Frontières czy Grand Prix Niemiec. Samochody te ścigały się do 1955 roku.

Lista modeli
RFN: Adolff, Balsa, BLG, Gerbel, Krakau, Reif/Meteor, Prinzbach, Sandgathe, Schöpflin, Spitzmüller, von Müller, Wagner, WAM, Weißenberger
NRD: Althoff, Baum, Binner, Der weiße Traum, EMW 340/I, Erfurth, Fitzau, Grauer, Greifzu, Heck, Janocha, Kubelka, Reichardt, Reif, Straubel, Thiel, Veryser, Weber, Werkmeister, Winkler, Wolf, Zimmer

Wyniki w Formule 1




Bibliografia
