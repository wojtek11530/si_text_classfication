Prazeodym (Pr, łac. praseodymium) – pierwiastek chemiczny z grupy  lantanowców w układzie okresowym. Nazwa pochodzi od greckich słów πρασιoς (prasios) i διδυμoς (didymos) dających razem określenie "zielony bliźniak".

Występowanie
Prazeodym występuje w skorupie ziemskiej w ilości 9,5 ppm. Pierwiastek ten znany był od 1841 r. Jego istnienie zostało ostatecznie dowiedzione przez Carla Auera von Welsbacha w 1885 r.

Najważniejszymi minerałami prazeodymu są:
monacyt (Ce,La,Th,Nd,Y,Pr)PO4, zwany także piaskiem monacytowym
bastnezyt (Ce,La,Nd,Y,Pr)CO3F, dużo rzadszy niż monacyt.








