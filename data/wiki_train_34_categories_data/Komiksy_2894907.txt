Doktor śmierć (ang. Doctor Death, właś. Karl Helfern) – fikcyjna postać, szalony naukowiec i superzłoczyńca pojawiający się w Detective Comics. Postać stworzona przez Gardera Foksa i Boba Kane’a jako przeciwnik superbohatera Batmana. Pierwszy raz pojawił się w Detectuve Comics #29, wydanym w lipcu 1939 roku. Jest to pierwszy przeciwni Batmana, który pojawia się więcej niż w jednym numerze.

W pierwszym komiksie Doktor tworzy zabójczy środek chemiczny, za pomocą którego wyłudza pieniądze od zamożnych mieszkańców Gotham. W końcu stawia wyzwanie Batmanowi – zabije kogoś, chyba że Batman go powstrzyma. Główny bohater włamuje się do laboratorium, pokonując dwóch asystentów Doktora. Jeden z nich (Jabah) przestrzeliwuje Batmana (przez ten postrzał czasowo zacznie używać kamizelki kuloodpornej) i ucieka używając dymu. Doktor, chcąc uniknąć schwytania, wysadza w powietrze cały budynek, w którym prawdopodobnie ginie Jabah. Doktor Śmierć powraca w Detective Comics #30. Jego nowym wspólnikiem jest Kozak imieniem Michaił. Doktor wyjawia, że jest ofiarą wielkiego kryzysu, przez który owdowiał. W wyniku eksplozji z 29. numeru komiksu jego twarz zostaje straszliwie zniekształcona.

Doktor Śmierć powraca w komiksach Batman #345 i Detective Comics #512. Pierwszy jest odnowieniem pierwszej historii z 1939 roku. Doktor zostaje zaprezentowany jako paraplegik. Jego towarzyszem jest niewolnik imieniem Togo.





