Grabina (750 m n.p.m.) – szczyt w Karkonoszach, w obrębie Lasockiego Grzbietu.

Grabina położona jest w północnej części Lasockiego Grzbietu, w krótkim bocznym grzbiecie odchodzącym od Łysociny ku północy, który kończy się właśnie Grabiną. Od zachodu, od Kowarskiego Grzbietu oddziela go dolina Jedlicy, a od wschodu, od masywu Sulicy, dolina Jeleniej Strugi. Obie doliny są głęboko wcięte i mają strome zbocza.

Zbudowana ze skał metamorficznych wschodniej osłony granitu karkonoskiego – głównie gnejsów z wkładkami amfibolitów.

Wierzchołek i stoki porośnięte górnoreglowymi lasami świerkowymi.

W zachodnim zboczu znajduje się wykuta w skale sztolnia dawnej kopalni uranu, w którym później urządzono sanatorium.

Bibliografia
Słownik geografii turystycznej Sudetów, t. 3 Karkonosze, red. Marek Staffa, Wydawnictwo PTTK ”Kraj”, Warszawa – Kraków 1993, ISBN 83-7005-168-5
Mapa turystyczna Karkonosze polskie i czeskie 1:25&nbsp;000, Wydawnictwo ”Plan”, Jelenia Góra, ISBN 83-88049-26-7




