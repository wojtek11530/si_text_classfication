Tytus, Romek i A'Tomek księga XXI – dwudziesty pierwszy komiks z serii Tytus, Romek i A'Tomek o przygodach trzech przyjaciół Tytusa, Romka i A'Tomka. 

Autorem scenariusza i rysunków jest Henryk Jerzy Chmielewski. Album ten ukazał się w roku 1994 nakładem Prószyński i S-ka. Potocznie księga ta ma opis - Tytus wśród mrówek. Na końcu komiksu umieszczono słowniczek trudniejszych wyrazów użytych w komiksie. 

Fabuła komiksu
Tytus postanawia się zahibernować w zamrażalce na sto lat, sądząc iż w roku 2094 wiedza ludzka sięgnie doskonałości i wtedy uczłowieczy się "w trymiga". W takim stanie znajdują go Romek i A'Tomek, którzy podejmują akcję ratowniczą, w tym celu wykorzystują między innymi nalewkę spirytusową na mrówkach i likier na mrówczych larwach. Po tym zabiegu Tytus zasypia i śni mu się, iż chłopcy podróżują razem z [prof. T.Alent]]em pojazdem latającym formicikusolotem. Lądują w krainie mrówek wielkości człowieka i tam przeżywają różne przygody. Między innymi Tytus prosi o rękę królową mrówek, razem pomagają zaprzyjaźnionym mrówką prowadzić wojnę z wrogą kolonią. Komis kończy się wybudzeniem Tytus z głębokiego snu i odwiedzinami u profesora T.Alenta.

Wydania
wydanie I     1994 - Prószyński  i S-ka, nakład: 100 000 egzemplarzy
wydanie II (wydanie zbiorowe jako Złota księga przygód VII)   2007 - Prószyński i S-ka, nakład: 6 000 egzemplarzy
wydanie III    2009 - Prószyński Media 

Bibliografia
Henryk Jerzy Chmielewski: Tytus, Romek i A'Tomek księga XXI. Warszawa: Prószyński Media, 2009, wydanie III





