'''43 Baza Lotnicza Marynarki Wojennej – baza lotnicza Marynarki Wojennej funkcjonująca w latach 2003-2010 na lotnisku w Gdyni-Babich Dołach.

Historia
43 Baza Lotnicza MW powstała z dniem 1 stycznia 2003 na bazie istniejących dotychczas na Babich Dołach jednostek: 3 Batalionu Zabezpieczenia MW oraz 42 Dywizjonu Technicznego. Zadania nowo powstałej bazy były takie same, jakie realizował do tej pory 3 batalion zabezpieczenia: zabezpieczenie logistyczne 28 Eskadry Lotniczej, Dowództwa Brygady Lotnictwa Marynarki Wojennej oraz wsparcie sił i środków państw NATO bazujących na lotnisku Gdynia-Babie Doły.

12 września 2005 roku 43.BLot MW otrzymała sztandar oraz przejęła po 3 batalionie zabezpieczenia imię patrona (kmdr ppor. Zygmunt Horyd) i datę święta jednostki (12 września – dla upamiętnienia bohaterskiej śmierci patrona kmdr. ppor. Zygmunta Horyda). Rodzicami chrzestnymi sztandaru byli prezydent Gdyni Wojciech Szczurek oraz wnuczka patrona jednostki Hanna Bardzik.

W roku 2005 zatwierdzono także odznakę pamiątkową 43 Bazy Lotniczej MW.

1 stycznia 2011 roku 43 Bazę Lotniczą MW przeformowano w 43 Bazę Lotnictwa Morskiego. W strukturę nowej jednostki włączono także stacjonującą na lotnisku w Gdyni Babich Dołach 28 Pucką Eskadrę Lotniczą.

Dowódcy
kmdr Janusz Stateczny (2003 – 2007)
p.o. kmdr por. Eugeniusz Trzpis (2007)
kmdr Mirosław Badurowicz (2007-2010)

Tradycje
43 Baza Lotnicza MW zgodnie z decyzją Ministra Obrony Narodowej nr 281/MON z 24 sierpnia 2005 kultywuje tradycje jednostki:
3 Batalion Zabezpieczenia im. kmdr. ppor. Zygmunta Horyda



Bibliografia
