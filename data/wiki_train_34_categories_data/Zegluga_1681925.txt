SM Tb 88 F - austro-węgierski torpedowiec z okresu I wojny światowej. Siódma jednostka typu Tb 82 F. Okręt przetrwał wojnę. We wrześniu 1920 roku sprzedano go Portugalii. Po wcieleniu do Marinha Portuguesa otrzymał nazwę Cavado, jednakże 29 grudnia 1921 roku, w czasie holowania do Portugalii okręt wszedł na mieliznę i zatonął między Tunisem a Algierem, w rejonie przylądka Bon (razem z "Zezere").

Tb 88 F wyposażony był w dwa kotły parowe typu Yarrow. Współpracowały one z dwoma turbinami parowymi AEG-Curtiss. Okręt uzbrojony był w dwie armaty kalibru 66 mm L/30, pojedynczy karabin maszynowy Schwarzlose oraz dwie podwójne wyrzutnie torped kalibru 450 mm. Od 1917 roku armaty 66 mm mocowano na podstawach umożliwiających prowadzenie ognia do celów powietrznych.


Bibliografia
S.W. Patjanin, M.S. Barabanow (С.В. Патянин, М.С. Барабанов): Korabli Wtoroj mirowoj wojny: WMS Niderlandow i małych stran Zapadnoj Jewropy (Корабли Второй мировой войны. ВМС Нидерландов и малых стран Западной Европы), Morskaja Kampania 2/2006






