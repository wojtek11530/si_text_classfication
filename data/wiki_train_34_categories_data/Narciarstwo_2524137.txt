Reto Burgermeister (ur. 7 września 1975 r. w Pfäffikon) - szwajcarski biegacz narciarski, zawodnik klubu SC am Bachtel. 

Kariera == 
Po raz pierwszy na arenie międzynarodowej Reto Burgermeister pojawił w marcu 1994 roku podczas Mistrzostw Świata Juniorów w Breitenwang, gdzie zajął 50. miejsce w biegu na 10 km techniką klasyczną. Rok później, na Mistrzostwach Świata Juniorów w Gällivare na tym samym dystansie uplasował się na 22. pozycji. 

W Pucharze Świata zadebiutował 9 grudnia 1995 roku w Davos, zajmując 81. miejsce na dystansie 30 km stylem klasycznym. Pierwsze pucharowe punkty wywalczył 13 marca 1999 roku w Falun, zajmując 28. miejsce w tej samej konkurencji. W klasyfikacji generalnej sezonu 1998/1999 zajął ostatecznie 102. miejsce. Najlepsze wyniki w Pucharze Świata osiągnął w sezonie 2003/2004, który ukończył na 31. pozycji. Dwukrotnie stawał na podium zawodów pucharowych: 25 stycznia 2003 roku w Oberhofie był drugi w biegu na 15 km stylem klasycznym, a 13 lutego 2004 roku w Oberstdorfie drugie miejsce zajął w biegu łączonym.

Pierwszą dużą imprezą w jego karierze były Igrzyska Olimpijskie w Nagano w 1998 roku, gdzie był szósty w sztafecie, a na dystansie 50 km techniką dowolną zajął 49. miejsce. Swój najlepszy indywidualny olimpijski wynik osiągnął podczas Igrzysk w Salt Lake City w 2002 roku, gdzie zajął 9. miejsce w biegu na 15 km klasykiem. Startował także na Igrzyskach Olimpijskich w Turynie w 2006 roku zajmując siódme miejsce w sztafecie oraz piętnaste w sprincie drużynowym. W latach 1999-2009 startował na mistrzostwach świata, najlepszy wynik osiągając na Mistrzostwach Świata w Val di Fiemme w 2003 roku, gdzie był dziesiąty w biegu na 30 km techniką klasyczną, a w sztafecie zajął piątą pozycję.

Osiągnięcia
Igrzyska olimpijskie


Mistrzostwa Świata


Mistrzostwa świata juniorów


Puchar Świata
Miejsca w klasyfikacji generalnej
sezon 1998/1999: 102.
sezon 1999/2000: 65.
sezon 2000/2001: 48.
sezon 2001/2002: 79.
sezon 2002/2003: 44.
sezon 2003/2004: 31.
sezon 2005/2006: 87.
sezon 2006/2007: 83.
sezon 2007/2008: 137.
sezon 2008/2009: 180.

Miejsca na podium w zawodach chronologicznie


Linki zewnętrzne
