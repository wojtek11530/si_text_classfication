Apel - polski czarno-biały krótkometrażowy film animowany z 1970 w reżyserii Ryszarda Czekały, zrealizowany techniką wycinankową, podejmujący tematykę charakterystyczną dla filmu fabularnego bądź dokumentalnego.

Problematyka filmu związana jest z czasami II wojny światowej i okupacji hitlerowskiej: na porannym apelu grupa więźniów obozu koncentracyjnego zostaje dręczona przez gestapowca, nakazującego wykonywać ćwiczenia gimnastyczne, a następnie zostaje rozstrzelana, gdy więźniowie buntują się przeciwko wykonywaniu poleceń.

Nagrody
Dla Ryszarda Czekały:
1971 - Brązowy Lajkonik na Ogólnopolskim Festiwalu Filmowym (Konkurs Krajowy) w Krakowie
1971 - Grand Prix (ex aequo) na Międzynarodowym Festiwalu Filmów Animowanych w Annecy
1971 - I Nagroda "Statuetka św. Finbara" w kat. filmów krótkometrażowych na MFF w Cork
1971 - Nagroda Jury ASIFA na Międzynarodowym Festiwalu Filmów Krótkometrażowych w Oberhausen
1971 - Nagroda Towarzystwa Wyższych Szkół Ludowych na MFFK w Oberhausen
1971 - Nagroda Krytyki Filmowej na MFF dla Dzieci w Teheranie
1972 - "Srebrny Praksinoskop" w kategorii filmów społecznych na Międzynarodowym Festiwalu Filmów Animowanych w Nowym Jorku

Linki zewnętrzne
