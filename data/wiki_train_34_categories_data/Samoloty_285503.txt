MiG-27''' (ros. МиГ-27''') (oznaczenie NATO: Flogger D) – radziecki myśliwiec bombardujący o zmiennej geometrii skrzydeł i konstrukcji opartej na szturmowych wersjach (B/BK/BM/BN) MiG-23, przystosowany do ataków na cele naziemne oraz do lotów na niskim pułapie.

Prace nad zmodyfikowaną wersją MiGa-23 rozpoczęto w 1969 r. Pierwszy lot samolotu odbył się w 1972 r. 

Nowe cechy samolotu w porównaniu do MiGa-23:

ścięty nos samolotu, umożliwiający lepszą widoczność (pozbawiony radaru)
zainstalowany dalmierz laserowy i wyszukiwacz celów
dodatkowe opancerzenie kokpitu
duże i wytrzymalsze podwozie, dostosowane do lotnisk polowych
uproszczony i przystosowany do lotów na małej wysokości silnik
Zmiana nosa powodowała częste pomyłki, w starszej literaturze możemy znaleźć fotografie MiGa 23 w wersjach szturmowych (B/BK/BM/BN). Samoloty możemy wizualnie odróżnić po braku regulowanych wlotów powietrza w MiGu 27.

Użytkownicy
MiGi-27 były używane przez Związek Radziecki a następnie Rosję i Ukrainę. MiGi-27 nadal pozostają na wyposażeniu sił zbrojnych Indii, Iranu, Kazachstanu, Kuby i Sri Lanki. 

Od 1986 roku MiG-27 był montowany, a od 1988 produkowany na licencji w Indiach, gdzie nosił oznaczenie MiG-27M Bahadur (Dzielny/Odważny). Powstało tam 165 egzemplarzy maszyny, z których część wyeksportowano do Sri Lanki.

Linki zewnętrzne
