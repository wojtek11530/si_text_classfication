

Traktaty w Nijmegen – seria traktatów podpisanych w holenderskim mieście Nijmegen w okresie od sierpnia 1678 do grudnia 1679, kończąca wojnę holenderską, toczoną pomiędzy Królestwem Francji, Biskupstwem Münster i Królestwem Szwecji a Republiką Zjednoczonych Prowincji, Królestwem Hiszpanii, Brandenburgią, Królestwem Danii i Świętym Cesarstwem Rzymskim.

Wojna w czasie sześciu lat jej trwania przekształciła się w wiele odrębnych konfliktów, m.in. III wojnę angielsko-holenderską i wojnę skańską.

Negocjacje pokojowe zaczęły się już w 1676 roku, ale kompromis uzgodniono dopiero w 1678.

Część krajów zawarła traktaty w innych miejscach i w różnym czasie:
traktat w Westminster kończący wojnę pomiędzy Królestwem Anglii i Republiką Zjednoczonych Prowincji
traktat w Celle kończący wojnę pomiędzy Szwecją a Brunszwikiem-Lüneburgiem
traktat w Saint-Germain - kończący wojnę pomiędzy Szwecją i Francją a Brandenburgią
traktat w Fontainebleau kończący wojnę pomiędzy Szwecją a Danią

W wyniku porozumień w Nijmegen Francja uzyskała Franche-Comté, kilka miast w hrabstwach Flandrii i Hainaut.

Porozumienia
10 sierpnia 1678 - pokój francusko-holenderski
19 września 1678 - pokój francusko-hiszpański
26 stycznia 1679 - pokój cesarsko-francuski
26 stycznia 1679 - pokój cesarsko-szwedzki
19 marca 1679 - pokój münstersko-szwedzki
2 października 1679 - pokój holendersko-szwedzki

Bibliografia
Lucien Bély, Les Relations internationales en Europe, XVIIe–XVIIIe siecles, PUF, 1998 (2e éd.) ISBN 2-13-044355-9
Nelly Gissard d'Albissin, Genese de la frontiere franco-belge : les variations des limites septentrionales de 1659 a 1789'', Picard, 1970
Paul Sonnino, Louis XIV and the Origins of the Dutch War, Cambridge University Press, 2003 (3e éd.)










