Carnage (Cletus Kasady) to postać z komiksów Marvela stworzona przez Davida Michelinie i Marka Bagleya. Carnage to połączenie pozaziemskiej formy życia (nazwanej czerwonym symbiontem) z człowiekiem (Cletusem Kasadym). Kasady po raz pierwszy pojawił się w Amazing Spider-Man #344 jako Carnage wystąpił w Amazing Spider-man #360.

Cletus Kasady
Cletus Kasady to seryjny morderca. Jego matka została pobita na śmierć przez ojca Cletusa. Kasady spędził dzieciństwo w domu dziecka, gdzie z powodu swojego zachowania był prześladowany przez innych wychowanków domu oraz wychowawców. Kasady zemścił się mordując jednego z wychowawców i paląc placówkę. Zanim skończył dwadzieścia parę lat, został oskarżony o popełnienie jedenastu morderstw, ale sam przyznawał się do tuzina więcej. Cletus morduje podpierając się swoją filozofią, iż wszechświat jest naturalnie chaotyczny, a prawo i sprawiedliwość to perwersja.

Czerwony Symbiot
Czerwony symbiot, który jest potomkiem czarnego symbiotu, złączył się z Cletusem w więzieniu. Miało to miejsce podczas ucieczki Eddiego Brocka. Nikt nie wiedział o tym, że czarny symbiot wyda na świat kolejny kostium. Nowy żywy kostium charakteryzuje się czerwono-czarnym kolorem. Ten zabójczy symbiot zwykle formuje wiele macek, które mogą przybierać kształt różnych narzędzi służących do mordowania. Carnage miał syna o imieniu Toxin, który był bohaterem stojącym po stronie dobra, w przeciwieństwie do swojego ojca.



