Czterech mężów – dukat lokalny wyemitowany w grudniu 2008 przez Urząd Miasta w Lidzbarku Warmińskim w ramach akcji promocyjnej miasta w związku jubileuszem 700-lecia nadania praw miejskich.

Monetę wyemitowano w dwóch wersjach:
4 mężów (mosiądz) – 20 000 sztuk, średnica 27 mm, wartość 4 PLN, wymienialne;
40 mężów (srebro) – 500 sztuk, średnica 32 mm, wartość 200 PLN, niewymienialne.

Producentem dukatów jest Mennica Polska S.A.. Zaprojektowała je Katarzyna Józefowicz, zaś awers monety wykonany został na podstawie medalu Lidzbark Warmiński – miasto mężów znakomitych Józefa Gosławskiego.

Na awersie widnieją popiersia en face czterech postaci związanych z Lidzbarkiem Warmińskim – Mikołaja Kopernika, Marcina Kromera, Jana Dantyszka oraz Ignacego Krasickiego. Dookoła umieszczono napis – LIDZBARK WARMIŃSKI – MIASTO MĘŻÓW ZNAKOMITYCH 1308–2008''. Na rewersie umieszczono nominał oraz wizerunek zamku biskupów warmińskich i napisy – LIDZBARK WARMIŃSKI oraz ''700 LAT.

Moneta pojawiła się w obrocie 16 grudnia 2008, a jej ważność wyznaczono do 28 lutego 2009. Wraz z nimi wydane zostały ulotki informacyjne i plakaty z obwieszczeniem o akcji promocyjnej. Listę miejsc honorujących dukaty umieszczono w Punkcie Informacji Turystycznej oraz na stronie internetowej miasta, wymienione miejsca oznaczono również naklejkami Tu honorujemy 4 mężów. W punktach tych można było:
nabyć dukaty o nominale ''4 mężów;
nabyć za dukaty towary lub usługi;
dokonać wymiany dukatów na pieniądze o równowartości 4 PLN.



Linki zewnętrzne
''''
''''



