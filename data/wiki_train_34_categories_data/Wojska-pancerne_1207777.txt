
'''5 Sudecki Pułk Czołgów Ciężkich – oddział broni pancernej ludowego Wojska Polskiego.

Sformowany w Chełmie na mocy rozkazu Naczelnego Dowódcy WP nr 8 z 20 sierpnia 1944 według etatu nr 010/460. Wszedł w skład 2 Armii WP. Szkolenie bojowe odbywał w Chełmie, a od 31 października 1944 w Białej pod Radzyniem Podlaskim.

19 sierpnia 1945 otrzymał nazwę wyróżniającą "Sudecki".

Działania bojowe
10 lutego pułk stacjonował w Głownie. Na początku marca przewieziony transportem kolejowym w rejon Piły. 14 marca zgrupował się w Bukówce.

10 kwietnia 1945 pułk skoncentrował się nad Nysą Łużycką w gotowości do forsowania. 17 kwietnia opanował Geheege, a następnego dnia wkroczył do Wehrkirch, gdzie przez kolejne dwa dni odpierał kontrataki Niemców. 22 kwietnia pułk zdobył Lubachau, a w ciągu dwóch następnych dni bronił się w okrążeniu w Kleinwelka. Następnie, do 5 maja pułk obsadzał pozycje obronne w rejonie Wartha.

9 maja 1945, w dniu zakończenia wojny, pułk ześrodkowany był w Lobendau.



Dowódcy
ppłk F. Rogacz (od października 1944 r. do końca wojny)

Skład etatowy

Dowództwo i sztab
pluton dowodzenia
4 x kompania czołgów ciężkich
kompania fizylierów
pluton saperów
kompania zaopatrzenia technicznego
Razem:

żołnierzy – 374 (oficerów – 90, podoficerów – 121, szeregowców – 163'')

Sprzęt:
czołgi IS-2 – 21
samochody pancerne BA-64 – 3
transportery opancerzone MK-1 – 3
ciągniki gąsienicowe – 2
samochody – 48
motocykle – 3

Okres pokojowy
Po zakończeniu działań bojowych 5 pułk czołgów ciężkich wrócił do kraju. Rozkazem Naczelnego Dowódcy WP nr 248 z 14 września 1945 został rozformowany.


Bibliografia
