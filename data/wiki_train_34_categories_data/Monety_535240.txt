Lira Trona srebrna moneta wenecka wprowadzona przez dożę Mikołaja Trona w 1472 r.

Ważyła 6,52 g, zawierając 6,18 g czystego srebra. Jej emisja była próbą zaradzenia dotkliwemu dla rosnącego obrotu handlowego brakowi srebrnej grubszej monety. Pełniący wcześniej taką funkcję grosz przeszedł przez II wieki istnienia ewolucję (spadek wartości srebra, zaniżanie wagi), w której wyniku stał się monetą drobną. Przedstawiająca na awersie popiersie emitenta lira, znalazła szybko naśladowców co do stylistyki, jak i spełnianej funkcji. Już w 1472 r. w Mediolanie zaczęto wybijać na jej podobieństwo testony o jeszcze większej wadze, które w niedługim czasie stały się monetą popularną i naśladowaną w całej Europie.

Lira Trona była jednocześnie pierwszą włoską monetą, która była materializacją stosowanej od czasów karolińskich jednostki obrachunkowej nazywanej we Włoszech lira (liwr, funt), od rzymskiej libry. Jej wartość ustalono właśnie na jedną lirę czyli 20 soldo (solid).

Zobacz też 
stopa karolińska




