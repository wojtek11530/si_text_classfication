Nokia Lumia 820''' - smartfon z serii Lumia produkowany przez fińską firmę Nokia, zaprezentowany we wrześniu 2012 roku podczas Nokia World w Helsinkach jako następca modelu Lumia 800. Działa pod kontrolą systemu operacyjnego Windows Phone 8.

Specyfikacja
Aparat === 
W Lumii 820 zastosowano optykę ZEISSA z matrycą 1/3,2 cala o rozmiarze 8,7 megapikseli, przesłonie f/2.2 wspomaganą przez autofocus oraz podwójną diodę LED. Aparat jest sterowany dwustopniowym spustem migawki, dysponuje również 4 krotnym zbliżeniem cyfrowym. Rozdzielczość wykonanych zdjęć to 3264 na 2448 pikseli. Filmy nagrywane tym telefonem mają jakość 1080p (Full HD). 

Wygląd
Telefon wykonano z poliwęglanu. Głośnik słuchawkowy, czujnik zbliżeniowy, czujnik oświetlenia zewnętrznego, kamerę umieszczono nad wyświetlaczem. Pod nim znajdują się trzy pojemnościowe przyciski charakterystyczne dla systemu Windows Phone, czyli wstecz, start i szukaj. Lewa krawędź obudowy pozbawiona jest jakichkolwiek elementów funkcyjnych. Na prawym boku znajduje się klawisz służący do regulacji głośności, przycisk blokady ekranu (włącznik) oraz dwustopniowy spust migawki, a na dole obudowy umieszczono głośnik oraz port micro USB. Gniazdo mini jack ulokowano na górnej krawędzi. Z tyłu telefonu zainstalowano aparat cyfrowy oraz podwójną diodę LED. 

Podzespoły
Urządzenie napędza dwurdzeniowy Quallcomm Snapdragon S4 taktowany zegarem o częstotliwości 1,5 GHz. Procesor jest wspomagany 1GB pamięci operacyjnej (RAM). Pamięć dostępna dla użytkownika to około 8 GB oraz bezpłatne 7GB pamięci w chmurze. Możliwe jest jej rozszerzenie przez kartę micro SD o pojemności do 64 GB. Ekran zastosowany w tym telefonie ma przekątną 4,3 cala. Został wykonany w technologii AMOLED z wykorzystaniem autorskich funkcji SuperSensitive i ClearBlack. Jego rozdzielczość to 480 na 800 pikseli. Smartfon wyposażono w moduły Bluetooth, NFC i WiFi. Obsługuje również łączność LTE. Zastosowana bateria litowo-jonowa ma pojemność 1650 mAh. Możliwe jest jej bezprzewodowe ładowanie przez użycie odpowiedniej obudowy oraz ładowarki (Qi)..

Oprogramowanie
Nokia Lumia 820 pracuje pod kontrolą systemu Microsoft Windows Phone 8 z dodatkiem Lumia Black. Preinstalowane są programy takie jak: Kalkulator, Zegar, Kalendarz, Budzik, Przypomnienia, Spis telefonów, Zadania, Pokój rodzinny, Kącik dziecięcy, OneNote, Sieci społecznościowe w książce telefonicznej, Portfel. Dodatkowo smartfon wyposażono w podstawowe oprogramowanie biurowe - Excel, Word, PowerPoint i Lync oraz nawigację HERE Maps oraz inne aplikacje wykorzystujące połączenie GPS i rozszerzoną rzeczywistość np. Nokia Miasto w Obiektywie. Dodatek Lumia Black umożliwia korzystanie z kliku autorskich rozwiązań Nokii - Glance, Camera, Storyteller czy Beamer. Użytkownik może dodatkowo pobierać aplikacje i gry ze sklepu Nokii bądź Marketplace.

Modele pokrewne
Nokia Lumia 810
Telefon produkowany specjalnie dla amerykańskiego oddziału T-Mobile, który niewiele różni się specyfikacją od Lumii 820. Do zmian można zaliczyć przednią kamerę 1,3 megapiksela oraz baterię 1800 mAh. Wymiary urządzenia to 127.8 x 64.8 x 10.9 mm, a masa jest równa 145 gramów. Lumia 810 sprzedawana jest wyłącznie w czarnym kolorze, ale producent oferuje wymienną obudowę w kolorze niebieskim, określonym jako cyjan, która może dodać funkcję bezprzewodowego ładowania baterii..

Nokia Lumia 822
Telefon produkowany specjalnie dla amerykańskiej sieci Verizon, który nie wiele różni się specyfikacją od Lumii 820. Do zmian można zaliczyć przednią kamerę 1,3 megapiksela, baterię 1800 mAh i ekran, który wykonano w technologi LCD. Wymiary urządzenia to 127.8 x 64.8 x 11.2 mm, a masa wynosi 142 gramów. Lumia 822 sprzedawana jest w czterech kolorach - czarnym, białym, szarym i czerwonym.

Zobacz też
Microsoft
Nokia Lumia 520
Nokia Lumia 620
Nokia Lumia 1020








