Mercedes klasy E AMG – W210''' – sportowe limuzyny produkowane przez sportowy dział AMG od 1996 do 2002 roku. Występowały z 6 i 8 cylindrowymi silnikami o mocach od 206 kW / 280 KM w modelach E36 (M104.995) do 298 kW / 405 KM w limitowanym modelu E60 (M119.985), w którym na życzenie można było podnieść pojemność z 6.0l do 6.3l i moc z 381 KM do 405 KM. Do klasycznego nadwozia klasy E dodano także sportowe felgi AMG, wyczynowe hamulce, klimatyzację, nawigację, telefon i skórzaną tapicerkę. Ten model stał się jednym z najszybszych i najbardziej komfortowych samochodów w ofercie tego producenta w latach 1996-2002. Jego największym konkurentem podobnie jak poprzedniego modelu W124 był BMW a mianowicie BMW M5. Mercedesy klasy E w wersji AMG mogły być wyposażane alternatywnie w napęd na obie osie nazywany 4matic w nomenklaturze Mercedesa-Benza (napęd ten był przy tym mniej skomplikowany w budowie i tańszy w późniejszej eksploatacji - napęd bazował na terenowym modelu ML), przy czym do wyboru w tej konfiguracji był tylko model E55. Oficjalnym następcą modelu 500E był E50. Auto dostępne było tylko w 5 osobowej w wersji sedan, i na życzenie 7 osobowej - wersja (T kombi). Mimo większych wymiarów zewnętrznych i wygospodarowaniu większej ilości miejsca (szczególnie z tyłu pojazdu) pojazd pozostał wagowo na tym samym poziomie co poprzednik - model W124. Model ten nie jest bez wad. Standardowo boryka się z rdzą jak cała gama pojazdów W210, występuje ona często na tylnej klapie i na progach, a także nadkolach. Technicznie auto uchodzi za bardzo niezawodne, zarówno skrzynia jak i sam silnik bez przeszkód są w stanie wytrzymać przebieg rzędu pół miliona kilometrów bez naprawy głównej. W tym modelu (E55) zarówno Mercedes-Benz jak i AMG zrezygnował z 4 zaworów na cylinder na rzecz 3. Starsza jednostka M119 uchodziła co prawda za bezawaryjną, lecz miała często problem z przegrzewaniem się i z zerwaniem łańcucha, który był stosunkowo długi, w silniku M113 ten łańcuch jest krótszy, a obsługa i wymienianie części eksploatacyjnych w porównaniu do silnika M119 jest tańsze i łatwiejsze. Przy użytkowaniu skrzyni biegów, która adaptuje się do stylu i jazdy kierowcy, wystarczy dbać o regularne wymiany oleju w przekładni, wówczas nie ma z nią kłopotów, a sama skrzynia jest praktycznie bezobsługowa. Mercedes-Benz zrezygnował ze skrzyni 4 biegowej na rzecz 5 biegowej, która dzięki nowocześniejszej budowie i dodatkowemu biegowi jest bardziej ekonomiczniejsza i lepiej reaguje na nagłe przyciśnięcia pedału gazu. 

Silnik M113 wygrał prestiżową nagrodę silnika roku 2003, mimo iż sam silnik został zaprezentowany już w 1997 roku, to (International Engine Of The Year - Międzynarodowy Silnik Roku) w kategorii (Best Performance Engine - Silnik o Najlepszych Osiągach) przyznawało tę nagrodę właśnie od 2003 roku. Części eksploatacyjne są dość drogie w porównaniu ze standardowymi modelami W210. Do nich należą wymiana tarcz i klocków przednich, wymiany kompletnego układu wydechowego jak i zawieszenia, a także na wymianę niektórych części nadwozia takich jak progi, przedni zderzak z zintegrowanymi światłami przeciwmgłowymi, tylny zderzak jak i progi. W 2000 roku auto przeszło face-lifting podobnie jak cała gama modeli W210. Zmieniono przód auta, dodano kierunkowskazy zintegrowane w lusterkach zewnętrznych. Odświeżono tylne światła, w starszej generacji całkowicie czerwone, obecnie lekko je przydymiono lub w późniejszych wersjach pozostawiając je przezroczyste. We wnętrzu wyposażono go w komputer pokładowy, nawigację i w wielozadaniową kierownicę z przyciskami. Tablica przyrządów na desce rozdzielczej także się zmieniła, cyfry się zmniejszyły co wymagane było instalując wspomniany już komputer pokładowy. Dodatkowo po 2000 roku wprowadzono 1500 nowinek i drobnych usprawnień, w przednim zawieszeniu można było znaleźć niezależne podwójne wahacze poprzeczne ze sprężynami śrubowymi, stabilizator i amortyzatory pod ciśnieniem gazu. A w tylnym zawieszeniu niezależne 5-ramienne wielowahaczowe ze sprężynami śrubowymi, stabilizator i gazowe ciśnieniowe amortyzatory. Osobny wykonany przy współpracy AMG-Bilstein ciśnieniowy amortyzator o progresywnym oprocentowaniu sprężyny, a takze większe słupki stabilizatora. 

Mercedes E36 AMG – W210''' powstał w 1995 roku. Do dziś nie została ujawniona informacja ile aut wyprodukowano w tej konfiguracji. Wiadomo, że auto korzystało z silnika M 104 E36 o pojemności 3606 cm 3, który również pracował w poprzedniku - sportowym modelu W124 CE36 AMG z tym, że w klasie C - W202 C36 AMG osiągał on 280 KM. Silnik, który był w produkcji w poprzednich modelach został wykorzystany w tym samym roku 1995 w jakim zadebiutował W210. Krótki okres produkcji zaowocował, iż jest to najrzadsza wersja modelu W210 w wydaniu AMG. 

Mercedes E50 AMG – W210''' powstawał tylko w 1997 roku. Dział sportowy AMG współpracujący z Mercedesem postanowił zbudować następcę modelu W124 500E. Do napędu użyto silnika V8 o zmiennej konfiguracji w zależności od lat produkcji w jakich występował. Pierwszy z nich 5.0l został przejęty bez znaczących zmian z modelu Mercedesa 500E, auto rózniło się lekko układem zasilania, przeróbką głowicy i układem wydechowym, moc podniesiono o 21 KM. Modele E50 i E55 do roku 1999 nie różniły się między sobą wystrojem nadwozia. Ten model jak i następca w postaci E55 ma licznik wyskalowany do 280 km/h.

Mercedes E60 AMG – W210''' – W 1996 roku wprowadzono potężną wersję 6.0 L rozwierconą z silnika 5.0 L moc jaką osiągała jednostka dochodziła do 380 KM, tyle co pierwsza generacja Audi RS4 z roku 2001. Na zamówienie można było również nabyć model z powiększoną z 6.0l do 6.2l i mocy 405 KM. Poza mocą te dwie wersje nie rózniły się zbytnio i co ciekawe nosiły te same oznaczenia na klapie. Więc nie było możliwe stwierdzenie jaki silnik jest pod maską. Ta wersja jest jedyną, w którą oryginalnie wyposażano licznik wyskalowany do 300 km/h.

Mercedes E55 AMG – W210''' powstał pod koniec 1997 roku jako następca E50, który nie sprzedawał się tak jak zakładano. E55 był dostępny na następny rok modelowy - 1998. E55 zaprezentowano po raz ostatni w nowej szacie i z nowym silnikiem V8 bazującym na modelu E430 a mianowicie M113. Unowocześniona jednostka zastąpiła M119 i rozwijała sporą moc 354 KM i 530 Nm, które zostawały przeniesione na wał przy niskich 3000 tys. obr / min. Dzięki szerokiemu zakresowi elastyczności jakim dysponował ten silnik, auto w tej wersji silnikowej miało miano "Zdobywcy autostrad", również w wersji E55 zastosowano zaawansowany układ hamulcowy, który pozwalał Mercedesowi na imponującą drogę hamowania, ze 100 km/h auto mogło się zatrzymać po niespełna 36 metrze, co dawało rezultaty niemal samochodów wyczynowych. Przedni rozmiar tarcz hamulcowych był znacznie większy niż w seryjnych modelach W210, natomiast tylne hamulce w E55 pozostały bez zmian - w tylnym układzie zastosowano przednie tarcze od seryjnych modeli E klasy. Skrzynia biegów pochodzi z większych modeli Mercedesa E, SL, S, CL - (W140), (W220) oryginalnie montowano ją w silnikach V8 i V12. Licznik w tej wersji wyskalowany jest podobnie jak w modelu E50 do 280 km/h. Model E55 był dostępny jako sedan i kombi w nomenklaturze Mercedesa-Benza nazwane (T). Tylko w tym modelu można było zamówić opcjonalny napęd na obie osie - 4matic. Jednak niewielu klientów zamówiło taki własnie pojazd - wg oficjalnych danych z taśm Affalterbach zjechało niespełna 15 aut w tej właśnie konfiguracji.



Wyposażenie 

Mercedes E AMG wyposażony był w układ kierowniczy ze sportowym układem parametrycznym, umożliwiającym łatwiejsze manewrowanie w mieście przy niskich prędkościach, zaś usztywniającym układ po przekroczeniu większych prędkości. 

W standardowym wyposażeniu można było znaleźć:

-  ABS
-  ASR
-  ESP
-  Automatyczną klimatyzację
-  Poduszki powietrzne przód
-  Poduszki powietrzne boczne przód
-  Lusterka boczne, elekt. regulowane, podgrzewane
-  Wskaźnik zewnętrznej temperatury
-  Elekt. regulacja wysokości fotela kierowcy
-  Elekt. otwieranie okien 4x
-  Skórzana tapicerka lub na życzenie (bi-color)
-  Aluminiowe alufelgi - AMG II Monoblock, 18 calowe
-  Kierownica regulowana elekt. w dwóch kierunkach
-  Czujnik opadów
-  Lakier metallic
-  Światła przeciwmgielne (przód)
-  R/C Radio
-  System czyszczenia przednich reflektorów
-  Ogrzewanie foteli przód/tył
-  Ogrzewana przednia szyba
-  Ogrzewana tylna szyba
-  Pakiet stylistyczny AMG
-  Prędkościomierz wyskalowany od 280 km/h do 300 km/h

W wyposażeniu dodatkowym można było zamówić:

-  Poduszki powietrzne przód: "głowa" - 754 DM
-  Poduszki powietrzne boczne: "tył" - 754 DM
-  Lampy przednie biksenonowe - 1850 DM 
-  Alarm od 580 DM
-  Bagażnik na narty - 406 DM
-  Elekt. szyberdach (szklany) - 2285 DM
-  Zdjęcie ogranicznika prędkości - 4000 DM

Cena w marcu 1999 roku wynosiła 149 000 DM (w podstawowej wersji wyposażeniowej)



Mercedes klasy E AMG – W211''' powstał w 2002 roku. Dział sportowy AMG zbudował następcę modelu W210. Do napędu użyto silnika V8, początkowo razem w konfiguracji z kompresorem. Ten model stał się jednym z najszybszych samochodów tego producenta w latach 2002-2009. Jego największym konkurentem podobnie jak poprzedniego modelu W210 był BMW a mianowicie starsza generacja BMW M5 i desygnowana bezpośrednio w E55 - BMW M5 modelem włączającym się do walki o tron sedanów stał się także Audi RS6. Do klasycznego nadwozia klasy E dodano agresywne felgi bardzo dobre hamulce AMG, klimatyzację, nawigację, telefon, skórzaną tapicerkę. Model ten mógł godnie konkurować z BMW M5 oraz z Audi RS6.



Mercedes E55 AMG – W211''' powstał w 2002 roku. W następcy modelu W210 użyto tego samego silnika, lecz wyposażono go w kompressor. Silnik M113 E55 z pojemności 5439 cm 3, produkował 476 KM i 700 Nm. Samochód mógł się poszczycić przyśpieszeniem do 100 km/h poniżej 5 sekund i elektronicznie regulowaną prędkością 250 km/h. Ten model podobnie jak i E63 dostępny był w nadwoziu kombi



Mercedes E63 AMG – W211''' zaprezentowano w 2007 roku. E63 AMG zadebiutował jako odświeżony i wysoko wydajny model W211. W odświeżonym modelu zrezygnowano z doładowania mechanicznego dostępnego w silniku M113. Wprowadzono silnik V8 o 4 zaworach na cylinder oznaczony kodem M156 E63. Największą rewolucyjną zmianą było zastosowanie 7- biegowej zautomatyzowanej skrzyni 7G-Tronic AMG która pozwalała na 35% szybsze przełożenia. Mimo znacznie większej pojemności w porównaniu do poprzedniej wersji silnikowej moc nie wzrosła znacznie, a moment obrotowy się zmniejszył. Było to spowodowane dużym momentem obrotowym, z którym radziła sobie tylko skrzynia 5-biegowa z modeli V8 i V12, gdyż nowa 7 biegowa była maksymalnie ograniczona do 735 Nm. Maksymalny moment rzędu 630 Nm i szybkie przełożenia nowej skrzyni, zapewniły znacznie dynamiczniejszą jazdę, co w rezultacie prowadziło do tego, iż E63 był znacznie szybszy niż E55. Model E63 był dostępny w nadwoziu kombi, które było oferowane jednocześnie w konkurencyjnych modelach innych marek takich jak BMW M5 (E61) i Audi RS6 (C6).

Silnik był wykonany z wysoko ciśnieniowego odlewu. Stopień sprężania został zwiększony do 11.3:1. W latach swojej produkcji AMG E63 był jednym z najszybszych sedanów sportowych produkcyjnych na świecie. Zarówno sedan, jak i kombi potrzebowało mniej niż 5 sekund, aby wskazówka przekroczyła 100 km/h. W porównaniu do poprzedniego E55 AMG nowszy E63 AMG miał większą moc, ale i mniejszy moment obrotowy, co pozwalało mu lepiej wykorzystać i dopasować się do nowszej 7 biegowej skrzyni biegów (7G-Tronic), dzięki czemu biegi można było znaczniej szybciej zmieniać niż to miało miejsce w bardziej ospałym E55 AMG. Zasługą lepszych przyśpieszeń szczególnie przy niższych prędkościach był, także wyżej kręcący się silnik V8.

Chociaż zarówno E55 AMG jak i E500 miały standardowe zawieszenie AIRMATIC - system Mercedesa z adaptacyjnym tłumieniem nierówności, E63 AMG posiadał stuningowane zawieszenie AMG-AIRMATIC, w którym została wyłączona stabilizacja toru jazdy i dawała ona znacznie lepszą dynamikę jazdy i reakcję niż jego poprzednicy. 

W pakiecie (AMG Performance P030'') usunięto także elektroniczny ogranicznik prędkości, dzięki któremu auto mogło rozwinąć maksymalną prędkość ponad 300 km/h, poza tym wprowadzono tylny mechanizm różnicowy z ograniczonym poślizgiem , kierownica była obszyta sportową alcantarą , a zawieszenie AIRMATIC-AMG zostało usztywnione w porównaniu z AIRMATIC-em, który można znaleźć w E55. Oferowane były także inne felgi AMG w rozmarze 18 cali, które posiadały 5 wieloczęściowych ramion. Opcją było wykończenie tych felg z akcentami z włókna węglowego. Rozmiar ogumienia jak i średnica tarcz hamulcowych nie uległa zmianie.







Mercedes klasy E AMG – W212''' powstał w 2009 roku. Dział sportowy AMG zastąpił model W211. Ten model jest jednym z najszybszych samochodów tego producenta w latach 2009 do chwili obecnej. Jego największym konkurentem podobnie jak poprzedniego modelu W211 jest BMW a mianowicie nowa generacja BMW M5. Do klasycznego nadwozia klasy E dodano agresywne felgi bardzo dobre hamulce AMG, klimatyzację, nawigację, telefon, skórzaną tapicerkę. Model ten może godnie konkurować z BMW M5 oraz z Audi RS6.



Mercedes E63 AMG – W212''' powstał w 2009 roku. W następcy modelu W211 użyto tego samego silnika. Do napędu modelów z początku produkcji użyto silnika V8 z poprzedniej generacji, 32 zaworowego bez żadnego doładowania. Silnik M156 E63 z pojemności 6208 cm 3, produkował 525 KM i 630 Nm. Samochód mógł się poszczycić przyśpieszeniem do 100 km/h w czasie 4,5 sekund i elektronicznie regulowaną prędkością maksymalną 250 km/h. Ten model dostępny jest również w nadwoziu kombi.



Mercedes E63 AMG '2011 – W212''' zaprezentowano w 2011 roku. Nowszy E63 AMG zadebiutował jako odświeżony model W212. W tym modelu zaadoptowano podwójne doładowanie poprzez dwie turbiny japońskiej firmy IHI. Wprowadzony silnik to następca poprzedniej rodziny silników M156, występuje on w konfiguracji 4-zaworowej i oznaczony jest nowym kodem M157 E55 (gdzie E55 oznacza pojemność skokową). Największą rewolucyjną zmianą było zastosowanie nowej 7-biegowej zautomatyzowanej skrzyni AMG Speedshift MCT, która po raz pierwszy została użyta w Mercedesie SLS AMG i bez większych zmian znalazła się także w nowszym modelu E63. Mimo znacznie mniejszej pojemności w porównaniu do poprzedniej wersji silnikowej moc pozostała taka sama, podczas gdy moment obrotowy sięgnął 700 Nm, lub w wersji AMG Sport Package 800 Nm. Takie rozwiązanie spowodowane było tym że zużycie paliwa w tych silnikach było niższe, a także emisja była mniej szkodliwa dla środowiska. Cała gama silników M278 (w tym także M157, który do niej należy) posiada mniejsze zużycie paliwa od 12% w modelu E63 i 22% w silniku 4,7 litrowym i jako pierwszy silnik V8 produkcji omija podatek nakładany w Stanach Zjednoczonych zwany Gas guzzler tax w związku ze spalaniem aut, które nie mieszczą się w założonych widełkach. Średnie spalanie modelu E63 AMG w wersji sedan wynosi 10,0 litra na 100 km, podczas gdy poprzednik pod postacią modelu W211 osiągał wynik 12,7 litra.

Podczas obecnego okresu swojej produkcji AMG E63 jest jednym z najszybszych sedanów sportowych produkcyjnych na świecie. Zarówno sedan, jak i kombi potrzebuje na rozpędzenie się do 100 km/h mniej niż 5 sekund.

W pakiecie (AMG Performance Pack) usunięto także elektroniczny ogranicznik prędkości, który ograniczał prędkość maksymalną do 250 km/h. Obecnie po tej zmianie auto może rozwinąć maksymalną prędkość ograniczoną do 300 km/h, poza tym w pakiecie oferowano twardsze zawieszenie, i większy rozmiar ogumienia, w W212 zastosowano także zawieszenie, oparte na systemie AMG Ride Control. Pakiet AMG wymaga dopłaty około 40 tys. zł.









