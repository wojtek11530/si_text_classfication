Leo Geyr von Schweppenburg (ur. 2 marca 1886 r. w Poczdamie, zm. 27 stycznia 1974 w Irschenhausen). Niemiecki wojskowy, generał wojsk pancernych. Uczestnik I i II wojny światowej.
Życiorys
Do armii niemieckiej wstąpił w roku 1904, I wojnę światową zakończył w stopniu rotmistrza (Rittmeister).
Po zakończeniu działań bojowych został żołnierzem Reichswehry. W latach '30 pełnił funkcję Attaché wojskowego w Londynie. W roku 1937 objął dowództwo nad 3 Dywizją Pancerną
II wojna światowa
W czasie kampanii wrześniowej jego dywizja podlegała operacyjnie XIX korpusowi armijnemu generała Heinza Guderiana. W 1940 roku dowodził XXIV Korpusem Pancernym, walczącym w rejonie Alzacji i Lotaryngii. W roku 1941 wraz ze swoim korpusem uczestniczył w inwazji Niemiec na ZSRR. Następnie od 1942 roku dowodził XL Korpusem Pancernym w walkach na Ukrainie. Dnia 28 lipca 1943 roku objął dowództwo nad LVIII Korpusem Pancernym. Od 1944 był dowódcą Grupy Pancernej "West". Na tym stanowisku starał się przeciwdziałać inwazji aliantów w Normandii. 10 czerwca 1944 jego sztab został zbombardowany i rozproszony, a on sam poniósł lekkie rany. W związku z niepowodzeniami niemieckimi w Normandii zdymisjonowany przez Hitlera i zastąpiony przez generała Eberbacha. Po krótkim okresie pozbawienia dowództwa, w lipcu 1944 roku został mianowany Generalnym Inspektorem Wojsk Pancernych. Funkcje tą pełnił do końca wojny. W latach 1945-1947 przebywał w niewoli.


Bibliografia
