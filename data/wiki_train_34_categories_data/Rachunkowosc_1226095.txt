Komitet Międzynarodowych Standardów Rachunkowości (KMSR, ang. IASC – International Accounting Standards Commitee) – założony w 1973 r. przez 16 organizacji zawodowych z dziedziny rachunkowości z 9 krajów (Australia, Kanada, Francja, Niemcy, Japonia, Meksyk, Holandia, Wielka Brytania, Stany Zjednoczone).

1 kwietnia 2001 roku KMSR został zastąpiony przez Radę Międzynarodowych Standardów Rachunkowości (RMSR, ang. IASB – International Accounting Standards Board). Publikowane odtąd standardy określa się jako Międzynarodowe Standardy Sprawozdawczości Finansowej (w skrócie MSSF).

RMSR skupia obecnie 122 organizacje zawodowe z 91 państw, w tym także z Polski (Stowarzyszenie Księgowych w Polsce).

Cele działania
Główny cel organizacji to ujednolicenie zasad rachunkowości stosowanych przez przedsiębiorstwa i inne organizacje w sprawozdawczości rachunkowej na świecie. Jest on realizowany przez:
formułowanie i publikację Międzynarodowych Standardów Rachunkowości (a obecnie MSSF), które powinny być przestrzegane przy sporządzaniu i prezentacji sprawozdań finansowych;
promocję stosowania MSR i MSSF, w celu uzyskania powszechnej akceptacji zawartych w nich zasad
prace nad doskonaleniem i harmonizacją standardów rachunkowości, procedur i regulacji związanych z przygotowywaniem i publikowaniem sprawozdań finansowych.

MSR i MSSF
Od momentu powstania Komitet i Rada wydały 41 Międzynarodowych Standardów Rachunkowości oraz 8 Międzynarodowych Standardów Sprawozdawczości Finansowej – ujednoliconych zasad rachunkowości, sprawozdawczości oraz rewizji finansowej. Aktualnie obowiązują:
MSSF 1 – Zastosowanie MSSF jako podstawy rachunkowości po raz pierwszy
MSSF 2 – Płatności dokonywane w oparciu o akcje
MSSF 3 – Połączenie jednostek gospodarczych
MSSF 4 – Umowy ubezpieczeniowe
MSSF 5 – Aktywa trwałe przeznaczone do zbycia i zaniechanie działalności
MSSF 6 – Poszukiwanie i szacowanie złóż surowców mineralnych
MSSF 7 – Ujawnianie instrumentów finansowych
MSSF 8 – Segmenty operacyjne
MSR 1 – Prezentacja sprawozdań finansowych,
MSR 2 – Zapasy,
MSR 3 – (zastąpiony przez MSR 27 oraz MSR 28)'',
MSR 4 – Amortyzacja,
MSR 5 – (zastąpiony przez MSR 1)'',
MSR 6 – (zastąpiony przez MSR 15)'',
MSR 7 – Sprawozdanie z przepływu środków pieniężnych,
MSR 8 – Zasady (polityka) rachunkowości, zmiany wartości szacunkowych i korygowanie błędów,
MSR 9 – (zastąpiony przez MSR 38)'',
MSR 10 – Zdarzenia warunkowe oraz zdarzenia następujące po dniu bilansowym,
MSR 11 – Umowy o budowę,
MSR 12 – Podatek dochodowy,
MSR 13 – (zastąpiony przez MSR 1)'',
MSR 14 – Sprawozdawczość dotycząca segmentów działalności,
MSR 15 – (nie jest obowiązkowy)'',
MSR 16 – Rzeczowy majątek trwały,
MSR 17 – Leasing,
MSR 18 – Przychody,
MSR 19 – Świadczenia pracownicze,
MSR 20 – Dotacje państwowe oraz ujawnianie informacji na temat pomocy państwa,
MSR 21 – Skutki zmian kursów wymiany walut obcych,
MSR 22 – (zastąpiony przez MSSF 3)'',
MSR 23 – Koszty finansowania zewnętrznego,
MSR 24 – Informacje ujawnione na temat podmiotów powiązanych,
MSR 25 – (zastąpiony przez MSR 39 i MSR 40)'',
MSR 26 – Rachunkowość i sprawozdawczość programów świadczeń emerytalnych,
MSR 27 – Skonsolidowane sprawozdania finansowe i inwestycje w jednostkach zależnych,
MSR 28 – Inwestycje w jednostkach stowarzyszonych,
MSR 29 – Sprawozdawczość finansowa w warunkach hiperinflacji,
MSR 30 – (zmodyfikowany przez MSR 39, a następnie zastąpiony przez MSSF 7)'',
MSR 31 – Sprawozdawczość finansowa dotycząca udziałów we wspólnych przedsięwzięciach,
MSR 32 – Instrumenty finansowe: ujawnianie i prezentacja,
MSR 33 – Zysk przypadający na jedną akcję,
MSR 34 – Śródroczna sprawozdawczość finansowa,
MSR 35 – (zastąpiony przez MSSF 5)'',
MSR 36 – Utrata wartości aktywów,
MSR 37 – Rezerwy, zobowiązania warunkowe i aktywa warunkowe,
MSR 38 – Wartości niematerialne,
MSR 39 – Instrumenty finansowe – ujawnianie i wycena,
MSR 40 – Nieruchomości inwestycyjne,
MSR 41 – Rolnictwo.

Bibliografia
Robert Pankiewicz: Globalne gospodarki a standaryzacja i harmonizacja rachunkowości, [w:] Polska, Europa, Świat. Korporacje Transnarodowe, praca zbiorowa pod red. naukową T. Guza, K. A. Kłosińskiego, P. Marca, WZNPiE w Tomaszowie Lubelskim, Lublin – Tomaszów Lubelski, 2007, s. 289-298
Rozporządzenie Komisji (WE) Nr 1126/2008 z dnia 3 listopada 2008 r. przyjmujące określone międzynarodowe standardy rachunkowości zgodnie z rozporządzeniem (WE) nr 1606/2002 Parlamentu Europejskiego i Rady



