Adam Shaban (ur. 28 lutego 1983) - kenijski piłkarz grający na pozycji obrońcy.

Kariera klubowa
Karierę piłkarską Shaban rozpoczął w klubie Mathare United ze stolicy kraju Nairobi. W jego barwach zadebiutował w 2001 roku w kenijskiej Premier League. W 2006 roku przeszedł do innego stołecznego klubu, Tusker FC, gdzie grał przez jeden sezon, w którym wywalczył mistrzostwo kraju. W 2008 roku został zawodnikiem norweskiego Nybergsund IL-Trysil z drugiej ligi.

Kariera reprezentacyjna
W reprezentacji Kenii Shaban zadebiutował w 2002 roku. W 2004 roku został powołany do kadry na Puchar Narodów Afryki 2004. Tam był podstawowym zawodnikiem i rozegrał 2 mecze: z Mali (1:3) i z Burkina Faso (3:0). Od 2002 do 2007 roku rozegrał w kadrze narodowej 31 spotkań.

Bibliografia
