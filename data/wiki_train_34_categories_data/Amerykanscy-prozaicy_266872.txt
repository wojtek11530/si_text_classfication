Elizabeth Bishop (ur. 8 lutego 1911 w Worcester, zm. 6 października 1979) w Bostonie) – amerykańska poetka, tłumaczka, powieściopisarka, uważana za jedną z najważniejszych poetek anglojęzycznych XX w.

W dzieciństwie opiekowali się nią dziadkowie i ciotki (straciła ojca w wieku 8 miesięcy, a jej matka była chora psychicznie). W latach 1929 - 1934 studiowała w Vassar College, gdzie poznała Marianne Moore. Po studiach zaprzyjaźniła się m.in z czołowym poetą nurtu konfesyjnego, Robertem Lowellem, który wywarł na nią wielki wpływ. Debiutowała w 1946 tomem North & South, w 1956 otrzymała Nagrodę Pulitzera za tom North & South - A Cold Spring. W późniejszych latach otrzymała większość najważniejszych amerykańskich nagród literackich, łącznie z National Book Award. Przez całe dorosłe życie podróżowała, mieszkała m.in. w Nowym Jorku, Paryżu, San Francisco, Meksyku. Szesnaście lat spędziła w Ouro Preto w Brazylii, potem powróciła do Bostonu, gdzie mieszkała do końca życia. Zmarła w 1979 z powodu tętniaka. 


Dzieła

Poezja

North & South 1946
North & South - A Cold Spring 1955
Questions of Travel 1965 
The Complete Poems 1969
Geography III 1976
The Complete Poems 1927-1979'' 1983

Inne

The Diary of Helena Morley 1957
Three Stories by Clarice Lispector 1964
Ballad of the Burglar of Babylon 1968 (dla dzieci)
One Art 1994 (listy)
Exchanging Hats 1996 (malarstwo)

Polskie tłumaczenia

''33 wiersze (tł. Stanisław Barańczak) 1995
Wiersze (tł. Andrzej Sosnowski) w: Literatura na Świecie 3/1994, 12/2000

Linki zewnętrzne

