Carl Edward Sagan (ur. 9 listopada 1934 w Nowym Jorku, zm. 20 grudnia 1996 w Seattle) – amerykański astronom i popularyzator nauki, pionier w dziedzinie egzobiologii.

Zarys biografii
Profesor astronomii i nauk kosmicznych w Laboratorium Badań Planetarnych w Cornell University. Jego rodzice byli Żydami, ojciec przybył do Stanów Zjednoczonych z Ukrainy, z Kamieńca Podolskiego. W wieku 25 lat uzyskał doktorat z astronomii i astrofizyki. Jedną z jego żon była Lynn Margulis.

Był współzałożycielem The Planetary Society i Committee for the Scientific Investigation of Claims Of the Paranormal Wspierał projekt SETI (the Search for Extraterrestrial Intelligence – poszukiwanie pozaziemskiej inteligencji). Światowy rozgłos uzyskał jako autor książek popularnonaukowych oraz współautor i prowadzący serial telewizyjny Cosmos. Na podstawie jego powieści Contact w 1997 powstał film o tym samym tytule z Jodie Foster w roli głównej. 

W 1977 otrzymał Nagrodę Pulitzera za książkę Rajskie smoki. Jego imieniem została nazwana planetoida (2709) Sagan oraz krater marsjański.

Był miłośnikiem marihuany i zwolennikiem jej legalizacji.

Książki wydane w Polsce
Kosmiczne związki. Spojrzenie na Ziemię z kosmicznej perspektywy (1973, pol. 2000) przy współpracy Jeromme'a Agela, przełożył Karol Pesz, wyd. Prószyński i S-ka, Warszawa 2000, ISBN 83-7255-072-7 
Kosmos (1980)
Rajskie smoki (1977, pol. 1998)
Szepty Ziemi. Międzygwiezdna wiadomość Voyagerów (ang.Murmurs of Earth: the Voyager intersteller record), przy współpracy: Frank D. Drake, Ann Druyan, Timothy Ferris, Jon Lomberg, Linda Salzman Sagan, (pol.2003) Poznań, Zysk i S-ka, 
Kontakt (1985), polskie wyd. ZYSK i Sp-ka, Poznań 1997, tłum. Mirosław P. Jabłoński
Cienie zapomnianych przodków (1992, pol. 2000) — wraz z Ann Druyan — przełożył Jacek Bieroń, Zysk i S-ka, Poznań 2000, ISBN 83-7150-684-8
Błękitna kropka. Człowiek i jego przyszłość w kosmosie (1994)
Świat nawiedzany przez demony. Nauka jako światło w mroku, trzy rozdz. wraz z Ann Druyan (1996) — przełożył Filip Rybakowski, 448 s. Zysk i S-ka, Poznań 1999. ISBN 83-7150-517-5
Miliardy, miliardy: rozmyślania o życiu i śmierci u schyłku tysiąclecia (1997, pol. 2001), przełożyła Karolina Bober, wyd. Prószyński i S-ka, seria Na Ścieżkach Nauki, Warszawa 2001, ISBN 83-7255-144-8
Umysł Broca. Refleksje o nauce (2003, pol. 2003, Zysk i S-ka)

Zobacz też
Pale Blue Dot
Kontakt – film na podstawie książki Carla Sagana wyprodukowany w 1997



Bibliografia
