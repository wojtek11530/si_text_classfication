Mangan (Mn, łac. manganum) – pierwiastek chemiczny należący w układzie okresowym do grupy metali przejściowych.

Ma 15 izotopów z przedziału mas 49-62 i izomery jądrowe 51m, 52m, 54m. Trwały jest tylko izotop 55, który stanowi niemal 100% składu izotopowego manganu występującego w naturze. .

Właściwości chemiczne i fizyczne
Metaliczny mangan jest twardym, srebrzystym i kruchym materiałem o różowym połysku. Jest masowo stosowanym dodatkiem do stali, obniżając jej temperaturę topnienia i poprawiając właściwości mechaniczne. Wykazuje właściwości paramagnetyczne.

Jest metalem stosunkowo aktywnym chemicznie, reaguje z rozcieńczonymi kwasami i z wodą z wydzieleniem wodoru. W postaci litej jest odporniejszy od żelaza na działanie czynników atmosferycznych ze względu na pasywację. Rozdrobniony jest piroforyczny.

. Wraz ze wzrostem stopnia utlenienia rośnie charakter kwasowy manganu. Na stopniu utlenienia +2 tworzy trwałe kationy Mn2+, a na stopniu utlenienia +7 aniony nadmanganianowe .

Odmiany alotropowe
Mangan, zależnie od temperatury, przyjmuje cztery formy alotropowe mające różne gęstości:
poniżej 700&nbsp;°C: odmiana α,
między 700&nbsp;°C a 1079&nbsp;°C: odmiana β,
między 1079&nbsp;°C a 1143&nbsp;°C: odmiana γ – dość miękka, łatwo poddaje się obróbce mechanicznej,
powyżej 1143°: odmiana δ.

Odkrycie
Sole i tlenki manganu były stosowane już w starożytności. Dawni hutnicy używali w procesie dymarkowym do wyrobu żelaza m.in. rudy darniowej zawierającej związki fosforu i manganu. We wczesnym średniowieczu wysoki stopień opanowania procesu dymarskiego cechował na obszarze Barbaricum głównie celtyckie ośrodki kulturowe. 
Tlenki manganu wywołują również barwienie szkła na fioletowo, i mogą w zależności od atmosfery wytopu pełnić rolę odbarwiacza. Najstarsze przykłady celtyckich produktów szklanych pojawiają się około 250-220 r. p.n.e, w tym również na terytorium Polski. 

Pierwszą osobą, która zasugerowała istnienie tego pierwiastka był Carl Wilhelm Scheele, zaś kilka lat później, w 1774 r. Johan Gottlieb Gahn jako pierwszy wyizolował ten pierwiastek w stanie czystym, przez redukcję dwutlenku manganu węglem:
MnO2 + 2C → Mn + 2CO.

Występowanie w skorupie ziemskiej
Występuje w skorupie ziemskiej w ilości 950 ppm w postaci rudy składającej się z mieszaniny kilkunastu rodzajów tlenków. Jest po żelazie najbardziej rozpowszechnionym metalem ciężkim. W światowym wydobyciu manganu (w przeliczeniu na czysty składnik), wynoszącym w 2001 r. 9 mln ton, przodowały: Chiny (2,5 mln ton), RPA (1,5 mln ton), Ukraina (1,2 mln ton), Australia (1,1 mln ton) i Brazylia (1,1 mln ton).

Ważniejsze minerały: braunsztyn i manganit – oba to mieszaniny różnych tlenków manganu.

Sztuczne radioizotopy
Do najważniejszych sztucznych radioizotopów należą:
, otrzymywany w reakcjach:  i 
, otrzymywany w reakcjach:  i 
, otrzymywany przez neutronową aktywację metalicznego manganu lub dwutlenku manganu, MnO2

Są one stosowane jako wskaźniki promieniotwórcze.

Otrzymywanie

Metaliczny mangan można otrzymać poprzez redukcję piroluzytu glinem w reakcji aluminotermii:
3MnO2 + 4Al → 2Al2O3 + 3Mn.

Znaczenie biologiczne
.

Przykłady związków manganu
Mangan tworzy liczne związki proste i kompleksowe na wszystkich stopniach utlenienia od I do VII, z których najważniejsze są II, III, IV i VII.

Związki manganu na stopniu utlenienia I:
heksacyjanomanganian(I) potasu, K5[Mn(CN)6].
Związki manganu na stopniu utlenienia II:
tlenek manganu(II), MnO,
wodorotlenek manganu(II), Mn(OH)2,
chlorek manganu(II), MnCl2,
siarczan manganu(II), MnSO4,
heksacyjanomanganian(II) potasu, K4[Mn(CN)6].
Związki manganu na stopniu utlenienia III:
tlenek manganu(III), Mn2O3,
siarczan manganu(III), Mn2(SO4)3,
heksacyjanomanganian(III) potasu, K3[Mn(CN)6].
Związki manganu na stopniu utlenienia IV:
tlenek manganu(IV), MnO2; trwały związek manganu(IV).
Związki manganu na stopniu utlenienia V:
manganian(V) sodu (podmanganian sodu), Na3MnO4.
Związki manganu na stopniu utlenienia VI i VII:
manganian potasu (manganian potasu), K2MnO4.
nadmanganian potasu, KMnO4,
kwas nadmanganowy, HMnO4 i jego bezwodnik, tlenek manganu(VII), Mn2O7.









