

Bill Kazmaier, pseudonim Kaz (ur. 30 grudnia 1953, Burlington, Wisconsin) – amerykański zawodnik futbolu amerykańskiego, trójboista siłowy, wrestler i strongman.

Najlepszy amerykański strongman w historii tego sportu. Mistrz Świata Strongman w latach 1980, 1981, 1982. Drużynowy Mistrz Świata Par Strongman w 1988.

Biografia
Bill Kazmaier już jako dziecko charakteryzował się masywną posturą. Trenował pchnięcie kulą i bieg na 100 m. Doskonale grał w szkolnej drużynie futbolu amerykańskiego w Burlington High School, a następnie w University of Wisconsin-Madison.

Przerwał studia i zajął się trójbójem siłowym.
W 1979 r. zdobył mistrzostwo USA i mistrzostwo świata IPF w trójboju siłowym. W 1983 r. zdobył ponownie mistrzostwo świata. Był pierwszym człowiekiem, który w wyciskaniu przekroczył barierę 300 kg.

W latach 80. i na początku lat 90. zajmował się wrestlingiem.

Po zakończeniu czynnego udziału w sporcie prowadził firmę, która zajmowała się dystrybucją sprzętu siłowego oraz utworzył siłownię w mieście Auburn (Alabama), którą zamknął w 2005 r. Następnie otworzył siłownię w mieście Opelika.

Od kilku lat jest komentatorem zawodów siłaczy, w tym Mistrzostw Świata Strongman.

Mistrzostwa Świata Strongman
Bill Kazmaier wziął udział sześciokrotonie w idywidualnych Mistrzostwach Świata Strongman, w latach 1979, 1980, 1981, 1982, 1988 i 1989. W swoim debiucie na Mistrzostwach Świata Strongman 1979 został trzecim najsilniejszym człowiekiem świata. W swych następnych mistrzostwach, w latach 1980, 1981 i 1982 zdobył tytuły Mistrza Świata Strongman. Po tych zwycięstwach nie był zapraszany do udziału w imprezie aż do 1988 r., gdy zajął drugie miejsce, ustępując jedynie Jónowi Pállowi Sigmarssonowi. W następnym roku, w swoim ostatnim występie był czwarty.

Bill Kazmaier, obok Magnúsa Ver Magnússona, jest zdobywcą największej ilości tytułów Mistrza Świata Strongman z rzędu. W całej historii tych mistrzostw tylko oni dwaj zdobyli po trzy tytuły po kolei.

Klasyfikacja w indywidualnych Mistrzostwach Świata Strongman:'''


Wymiary:'''
wzrost 191 cm
waga 155 kg
biceps 58 cm
klatka piersiowa 152 cm
kark +56 cm
talia 102 cm
udo 81 cm

Rekordy życiowe:'''
przysiad 420 kg
wyciskanie 300,1 kg
martwy ciąg 402,7 kg

Osiągnięcia strongman
1979
3. miejsce - Mistrzostwa Świata Strongman 1979
1980
1. miejsce - Mistrzostwa Świata Strongman 1980
1981
1. miejsce - Mistrzostwa Świata Strongman 1981
1982
1. miejsce - Mistrzostwa Świata Strongman 1982
1985
3. miejsce - Mistrzostwa World Muscle Power
1988
1. miejsce - Mistrzostwa World Muscle Power
1. miejsce - Drużynowe Mistrzostwa Świata Par Strongman
2. miejsce - Mistrzostwa Świata Strongman 1988
1989
4. miejsce - Mistrzostwa Świata Strongman 1989




Linki zewnętrzne
