Leki przeciwlękowe (anksjolityki, leki anksjolityczne; ATC N 05B) – grupa leków psychotropowych o zróżnicowanej budowie chemicznej, które przez działanie na przekaźnictwo impulsów nerwowych w ośrodkowym układzie nerwowym powodują działanie zmniejszające lęk, niepokój, napięcie emocjonalne i objawy somatyczne towarzyszące tym stanom. Większość leków z tej grupy dodatkowo ma też działanie uspokajające i nasenne.

W mechanizmie działania leków przeciwlękowych istotną rolę odgrywa wpływ na przekaźnictwo GABA-ergiczne i serotoninergiczne w ośrodkowym układzie nerwowym.

Nazwa anksjolityków pochodzi od łacińskiego anxietas (lęk), inne rzadziej stosowane nazwy tej grupy leków to leki ataraktyczne (ataractica), ''(małe) trankwilizery (tranquilisantia).

Leki anksjolityczne możemy podzielić na:
pochodne benzodiazepiny (np. alprazolam, lorazepam, klorazepan, bromazepam, diazepam)
pochodne cyklopironolu (zopiklon) oraz imidazopirydyny (zolpidem)
pochodne azaspirodekanedionu (buspiron)
leki beta-adrenolityczne (propranolol)
pochodne difenylometanu (hydroksyzyna)
pochodne dibenzodicyklooktadienu (benzoktamina)
pozostałe leki anksjolityczne (trymetozyna)

Bibliografia
