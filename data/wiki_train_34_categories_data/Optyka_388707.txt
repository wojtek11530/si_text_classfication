Prawa Grassmanna – podstawowe prawa kolorymetrii stworzone przez Hermanna Grassmanna, dotyczące addytywnego mieszania barw.

Prawa
Pierwsze prawo (trójchromatyczności): Każda dowolnie wybrana barwa może być określona za pomocą trzech liniowo niezależnych barw.
Inaczej:
Każde cztery barwy są liniowo zależne, istnieją jednak trójki barw liniowo niezależnych.
Uwaga:
Twierdzenie odwrotne nie jest prawdziwe, tzn. z dowolnie wybranych trzech liniowo niezależnych barw, nie da się utworzyć wszystkich barw.
Drugie prawo (ciągłości): 
Stopniowa zmiana barwy jednego składnika w mieszaninie złożonej z dwóch barw powoduje stopniową zmianę barwy mieszanej.
Trzecie prawo (addytywności): 
Barwa mieszaniny zależy jedynie od barw jej składników, a nie od ich składu widmowego.




