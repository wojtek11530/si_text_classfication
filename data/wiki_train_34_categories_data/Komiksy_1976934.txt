Rany wylotowe (tytuł oryginału: קרוב רחוק) - obyczajowa powieść graficzna autorstwa izraelskiej rysowniczki Rutu Modan, opublikowana w 2007 roku przez wydawnictwo Drawn & Quarterly (po polsku ukazała się w 2010 roku nakładem Kultury Gniewu). Komiks zdobył w 2008 roku Nagrodę Eisnera w kategorii najlepszy album graficzny – nowy.

Rany wylotowe opowiadają historię Kobiego Franco, taksówkarza pracującego w Tel Awiwie, który dowiaduje się, że jego ojciec, Gabriel, prawdopodobnie zginął w zamachu bombowym. Choć nie utrzymywali ze sobą kontaktu już dwa lata, Kobi zaczyna martwić się o jego losy. Wiadomość tę taksówkarz otrzymuje od Numi, dziewczyny, która – jak się okazuje – była z Gabrielem w bliskiej relacji. Za jej namową Kobi angażuje się w śledztwo, którego przebieg okaże się istotniejszy, niż rezultat.




